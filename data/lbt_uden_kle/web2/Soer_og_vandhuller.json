{"classes":[{"id":"","title":""}],"title":"S\u00f8er og vandhuller","text":"S\u00f8er, vandhuller og moser bidrager alle til at opretholde og udvikle et frodigt plante- og dyreliv. I kommunen finder du ogs\u00e5 Nordsj\u00e6llands l\u00e6ngste vandl\u00f8b, M\u00f8lle\u00e5en, der bugter sig fra \u00d8resund til Fures\u00f8en. Udover M\u00f8lle\u00e5en og de st\u00f8rre s\u00f8er er der i kommunen ogs\u00e5 en r\u00e6kke mindre s\u00f8er og vandhuller - blandt andet i Frederiksdal Skov og J\u00e6gersborg Dyrehave. Nedenfor kan du hente flere oplysninger om de st\u00f8rste s\u00f8er. Du kan ogs\u00e5 finde inspiration til aktiviteter og oplevelser. Fures\u00f8 Lyngby S\u00f8 Bagsv\u00e6rd S\u00f8 Fuglsangss\u00f8 Store Huls\u00f8 Kollelev Mose Beskyttede s\u00f8er og vandhuller S\u00f8er og vandhuller p\u00e5 over 100 m 2 er altid beskyttet efter Naturbeskyttelseslovens 3 . Det betyder, at du ikke m\u00e5 \u00e6ndre p\u00e5 s\u00f8en eller vandhullet. En \u00e6ndring kan fx v\u00e6re at grave, spr\u00f8jte, g\u00f8de, dr\u00e6ne, rense eller fylde s\u00f8en\/vandhullet op. Du m\u00e5 heller ikke etablere bade- og b\u00e5debroer eller en terrasse, hvis du fx bor ned til en s\u00f8. Nogle s\u00f8er er underlagt en strengere naturbeskyttelse via Natura 2000 , der er en international naturbeskyttelsesordning. Du kan f\u00e5 overblik over kommunens naturbeskyttede omr\u00e5der p\u00e5 kommunens digitale kort . Etablering af s\u00f8 eller vandhul Vandhuller og sm\u00e5s\u00f8er er vigtige brikker i forhold til, at vi f\u00e5r et varieret og sp\u00e6ndende landskab, plante- og dyreliv. Padder, insekter og fugle nyder godt af eller er direkte afh\u00e6ngige af, at der findes vandhuller og s\u00f8er. Laver du et vandhul eller en s\u00f8 p\u00e5 din ejendom, giver du ikke blot naturen en hj\u00e6lpende h\u00e5nd, du f\u00e5r ogs\u00e5 gl\u00e6den af at observere det liv, som dit vandhul tiltr\u00e6kker. I folderen Vandhuller og sm\u00e5s\u00f8er kan du l\u00e6se mere om etablering og pleje af vandhuller og s\u00f8er. Pleje af sm\u00e5s\u00f8er og vandhuller Vandhuller og s\u00f8er skal plejes j\u00e6vnligt, for at du kan f\u00e5 gl\u00e6de af dem i mange \u00e5r. Derfor skal du v\u00e6re opm\u00e6rksom p\u00e5 at trimme planter, buske og tr\u00e6er i og omkring vandhullet, s\u00e5 det ikke gror til. Til den mere omfattende pleje h\u00f8rer oprensning eller uddybning af vandhullet, s\u00e5 du sikrer en god vandstand og vandkvalitet til gavn for planter og dyr. I folderen Vandhuller og sm\u00e5s\u00f8er kan du l\u00e6se mere om, hvordan du bedst plejer og vedligeholder s\u00f8er og vandhuller. Naturstyrelsen L\u00e6s mere om pleje og etablering af s\u00f8er p\u00e5 Naturstyrelsens hjemmeside. Hvorn\u00e5r skal jeg s\u00f8ge om dispensation? Almindelige plejetiltag, som fx rydning og besk\u00e6ring af fx tr\u00e6opv\u00e6kster eller anden tilgroning, kr\u00e6ver normalt ikke en dispensation fra kommunen. Til geng\u00e6ld skal du s\u00f8ge om dispensation, hvis du: vil \u00e6ndre en s\u00f8 eller et vandhul, der har en 3-beskyttelse vil lave en ny s\u00f8 eller et vandhul vil udf\u00f8re st\u00f8rre pleje- eller vedligeholdelsesarbejder i og omkring din s\u00f8 eller dit vandhul vil s\u00e6tte \u00e6nder og\/eller fisk ud i din s\u00f8 eller dit vandhul vil bygge en ny eller \u00e6ndre p\u00e5 en eksisterende bro Hvis du er i tvivl om, din ide eller plan for pleje og vedligehold kr\u00e6ver en dispensation, er du altid velkommen til at kontakte os for r\u00e5d og vejledning.\n"}