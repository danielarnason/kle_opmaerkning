{"classes":[{"id":"","title":""}],"title":"B\u00f8rnefaglig unders\u00f8gelse","text":"For at kunne yde st\u00f8tte til b\u00f8rn med s\u00e6rlige behov, udarbejder kommunen en b\u00f8rnefaglig unders\u00f8gelse. Kommunen iv\u00e6rks\u00e6tter f\u00f8rst den b\u00f8rnefaglig unders\u00f8gelse, hvis kommunen vurderer, at et barn eller en ung tr\u00e6nger til s\u00e6rlig st\u00f8tte. Unders\u00f8gelsen er en helhedsvurdering, der inddrager nedenst\u00e5ende omr\u00e5der, hvis de er relevante: Udvikling og adf\u00e6rd Familieforhold Skoleforhold Sundhedsforhold Fritidsforhold og venskaber Andre relevante forhold Barnet eller den unges for\u00e6ldre og netv\u00e6rk er vigtige samarbejdsparter, n\u00e5r kommunen laver unders\u00f8gelsen. Derfor gennemf\u00f8rer kommunen s\u00e5 vidt muligt unders\u00f8gelsen i samarbejde med barnets for\u00e6ldre, eller den der har for\u00e6ldremyndigheden over barnet. Unders\u00f8gelsen skal afd\u00e6kke b\u00e5de ressourser og problemer hos barnet, den unge, familien og netv\u00e6rket. Kommunen vil som udgangspunkt altid skulle tale med barnet og den unge. Ofte er det ogs\u00e5 relevant at tale med andre fagfolk, som har kendskab til barnet eller den unge. Det kan eksempelvis v\u00e6re fra skolen, dagtilbuddet, psykolog, egen l\u00e6ge, hospital osv. Nogle gange vil kommunen holde et netv\u00e6rksm\u00f8de med barnet og den unges familie og netv\u00e6rk. Link til b\u00f8rnefaglig unders\u00f8gelse. Den b\u00f8rnefaglige unders\u00f8gelse skal v\u00e6re f\u00e6rdiggjort inden for fire m\u00e5neder. Vurderer kommunen, at barnet eller den unge har behov for st\u00f8tte, vil kommunen p\u00e5 baggrund af unders\u00f8gelsen yde den form for st\u00f8tte, der bedst undert\u00f8tter de problemer, der er afd\u00e6kket. St\u00f8tten vil dog altid gives i forl\u00e6ngelse af de ressourcer barnet, den unge, familien eller netv\u00e6rket har. Vurderer kommunen, p\u00e5 baggrund af unders\u00f8gelsen, at barnet eller den unge ikke har s\u00e6rlige behov for st\u00f8tte bliver sagen lukket.\n"}