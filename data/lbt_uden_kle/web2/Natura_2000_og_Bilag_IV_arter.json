{"classes":[{"id":"","title":""}],"title":"Natura 2000 og Bilag IV arter","text":"Natura 2000 er betegnelsen for en r\u00e6kke internationalt udpegede naturbeskyttelsesomr\u00e5der. Omr\u00e5derne skal beskyttes, fordi de indeholder sj\u00e6ldne eller truede naturtyper, dyre- og plantearter, som alle har brug for ekstra opm\u00e6rksomhed. Natura 2000 d\u00e6kker over habitat-, fuglebeskyttelses- og ramsaromr\u00e5der. Habitatomr\u00e5der beskytter specielle naturtyper, dyre- og plantearter. I fuglebeskyttelsesomr\u00e5der skal levestederne sikres for de truede eller sj\u00e6ldne ynglefugle. Fuglenes trivsel og overlevelse afh\u00e6nger af, at deres tilholdssteder ikke \u00e6ndrer sig. Ramsaromr\u00e5der er v\u00e5domr\u00e5der, hvor der er s\u00e6rligt mange vandfugle. Naturstyrelsen P\u00e5 Naturstyrelsens hjemmeside kan du l\u00e6se mere om den internationale naturbeskyttelse. Hvor er der Natura 2000-omr\u00e5der? I Lyngby-Taarb\u00e6k Kommune er Fures\u00f8, Frederiksdal Skov, nedre M\u00f8lle\u00e5dalen fra \u00d8rholm og Dyrehaven udpeget til habitatomr\u00e5der, mens Fures\u00f8 ogs\u00e5 er udpeget som fuglebeskyttelsesomr\u00e5de. Der er ikke udpeget ramsaromr\u00e5der i kommunen. L\u00e6s fuglebeskyttelsesdirektivet og habitatdirektivet . P\u00e5 kommunekort kan du s\u00f8ge efter og se Natura 2000-omr\u00e5derne. Natura 2000-planer 246 planer, der d\u00e6kker alle danske Natura 2000-omr\u00e5der, skal stoppe yderligere forringelser af vores v\u00e6rdifulde natur. Planerne vurderer de enkelte omr\u00e5ders tilstand, peger p\u00e5 hvilke faktorer, der kan p\u00e5virke den eksisterende natur negativt og kommer med bud p\u00e5 tiltag, der kan forbedre den. Milj\u00f8ministeren godkendte Natura 2000-planerne i december 2011. Inden udgangen af 2012 skal kommunerne og Naturstyrelsen lave handleplaner for, hvordan de opfylder m\u00e5lene i Natura 2000-planerne. Natura 2000-planerne skal som udgangspunkt gennemf\u00f8res frem til 2015. Her kan du kan l\u00e6se om Natura 2000-planerne. Hvad g\u00f8r kommunen? Lyngby-Taarb\u00e6k Kommune administrerer den g\u00e6ldende lovgivning. Det indeb\u00e6rer blandt andet at behandle ans\u00f8gninger om projekter i og n\u00e6r Natura 2000-omr\u00e5der. Bilag IV-arter Flere plante- og dyrearter har brug for en s\u00e6rlig beskyttelse i forhold til de genrelle Natura 2000-retningslinjer. De arter st\u00e5r p\u00e5 et bilag IV i Habitatdirektivet. Det er ikke tilladt at \u00e6ndre eller \u00f8del\u00e6gge levesteder, yngle- eller hvilepladser for bilag IV-arter. Samtidig g\u00e6lder den ekstra beskyttelse ikke kun i Natura 2000-omr\u00e5der, men i alle dele af kommunen hvor arterne lever. L\u00e6s listen over alle bilag IV-arterne . Blandt bilag IV-arter i Lyngby-Taarb\u00e6k Kommune er Spidssnudet fr\u00f8 og Stor vandsalamander. Hvad g\u00f8r kommunen? Administerer den g\u00e6ldende lovgivning og s\u00f8rger for, at der tages s\u00e6rligt hensyn i forbindelse med projekter, der kan p\u00e5virke bilag IV-arterne eller deres levesteder. Der m\u00e5 ikke gives tilladelse til aktiviteter, der kan skade eller \u00f8del\u00e6gge bilag IV-arternes yngle- eller rasteomr\u00e5der. Det g\u00e6lder ogs\u00e5 aktiviteter uden for Natura 2000-omr\u00e5der og de beskyttede naturtyper ( 3-omr\u00e5der). L\u00e6s ogs\u00e5 Natur- og kulturbeskyttelse\n"}