{"classes":[{"id":"","title":""}],"title":"Hvad er en lokalplan?","text":"Lokalplaner fastl\u00e6gger de fremtidige forhold i et bestemt omr\u00e5de. Det kan v\u00e6re et st\u00f8rre omr\u00e5de eller en enkelt ejendom. Der findes ogs\u00e5 Byplanvedt\u00e6gter, som er st\u00f8rre og \u00e6ldre planer indtil 1977. Lokalplaner skal udarbejdes i overensstemmelse med Planloven . Lokalplaner kan indeholde regler for, hvad omr\u00e5det m\u00e5 anvendes til, og hvordan der skal bygges. Lokalplanerne kan ogs\u00e5 fort\u00e6lle noget om, hvordan omr\u00e5dets opholdsarealer skal placeres og indrettes. Men der er ogs\u00e5 en r\u00e6kke andre ting, som der kan fasts\u00e6ttes bestemmelser om. Planloven har s\u00e6rlige regler for, hvad der kan bestemmes for i en lokalplan. lokalplaner p\u00e5 kort Her kan du se lokalplaner og byplanvedt\u00e6gter p\u00e5 kommunens kort. N\u00e5r kommunalbestyrelsen har vedtaget et planforslag, l\u00e6gges det offentligt frem i h\u00f8ring i mindst 8 uger. Kommunen orienterer om planforslaget her p\u00e5 kommunens hjemmeside. Grundejere og beboere i lokalplanomr\u00e5der og andre ber\u00f8rte vil automatisk f\u00e5 et brev om, at der nu er kommet et lokalplanforslag. Du vil eventuelt blive indbudt til et orienterende m\u00f8de, hvor du har mulighed for at stille sp\u00f8rgsm\u00e5l til planen. Hvis du har bem\u00e6rkninger og \u00e6ndringsforslag til planforslaget, skal du sende dem ind til kommunalbestyrelsen inden h\u00f8ringen er slut. I planforslaget og p\u00e5 hjemmesiden, kan du l\u00e6se, hvor du skal sende dine kommentarer ind, og hvorn\u00e5r h\u00f8ringen er slut. Lokalplaner i h\u00f8ring Endeligt vedtagne planer N\u00e5r kommunalbestyrelsen har endeligt vedtaget en lokalplan vil den blive lagt her p\u00e5 hjemmesiden. Har du brug for at se et trykt eksemplar af en lokalplan, kan du henvende dig til Teknisk Service p\u00e5 R\u00e5dhuset eller p\u00e5 Stadsbiblioteket. I Teknisk Service er det muligt at f\u00e5 udleveret lokalplanen i tryk. Lokalplaner p\u00e5 kort L\u00e6s mere om: - Midlertidige retsvirkninger - Behandling af indsigelser og bem\u00e6rkninger - Klagemuligheder - Klagevejledning\n"}