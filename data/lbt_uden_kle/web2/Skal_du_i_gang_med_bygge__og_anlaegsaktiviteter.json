{"classes":[{"id":"","title":""}],"title":"Skal du i gang med bygge- og anl\u00e6gsaktiviteter?","text":"Ved midlertidige aktivitet forst\u00e5s, midlertidig anvendelse af f\u00f8lgende bl.a. aktiviteter: Anl\u00e6g til behandling af jord. Nedknusningsanl\u00e6g for bygge- og anl\u00e6gsmaterialer. St\u00f8v- og st\u00f8jfrembringende nedrivningsaktiviteter eller bygningsfacadebehandling Overfladebehandling af st\u00f8rre st\u00e5lkonstruktioner. St\u00f8j- eller st\u00f8vfremkaldende bygge- og anl\u00e6gsarbejder i \u00f8vrigt. Skema til anmeldelse findes her og skal sendes til Center for Milj\u00f8 Plan p\u00e5 miljoplan@ltk.dk. Er der tale om nedrivning af en bygning s\u00e5 kan du l\u00e6se mere under afsnittet Byggeri og byggetilladelser . Affald Opst\u00e5r der affald i forbindelse med bygge- og anl\u00e6gsarbejde, skal du v\u00e6re opm\u00e6rksom p\u00e5 de regler der g\u00e6lder for h\u00e5ndtering og bortskaffelse af affaldet. L\u00e6s mere her St\u00f8j og vibrationer Ved valg af maskiner og arbejdsmetoder samt indrette byggepladsen skal du tage hensyn til omgivelserne og v\u00e6re opm\u00e6rksom p\u00e5 at undg\u00e5 st\u00f8j- og vibrationgener. St\u00f8jende aktiviteter skal som udgangspunkt udf\u00f8res inden for normal arbejdstid: Hverdage 07.00 - 18.00 L\u00f8rdage 07.00 - 14.00. I praksis er det ikke muligt, at udf\u00f8re st\u00f8jende aktiviteter uden for normal arbejdstid uden at det gener de omkringboende. Det samme g\u00e6lder for aktiviteter, der giver anledning til rystelser. St\u00f8v og anden luftforurening Du skal v\u00e6lge arbejdsmetoder og maskiner som begr\u00e6nser luftforureningen mest muligt. Ved st\u00f8vende aktiviteter skal der altid s\u00f8rges for tilstr\u00e6kkelig afd\u00e6kning og evt. vanding af materiale\/affald, byggeplads og til- og frak\u00f8rselsveje, s\u00e5 der ikke opst\u00e5r st\u00f8vgener. Information til omkringboende Det er vigtigt, at du informerer de omkringboende om arbejdets art, omfang og de gener der kan opst\u00e5 samt hvem de kan henvende sig til. Informationen skal v\u00e6re skriftlig og b\u00f8r ske 1 uge, f\u00f8r arbejdet p\u00e5begyndes. Hvis arbejdet st\u00e5r p\u00e5 i l\u00e6ngere tid, b\u00f8r du informere flere gange i l\u00f8bet af bygge- og anl\u00e6gsfasen. Flytning af jord samt opgravning og bortskaffelse af jord Skal der foretages gravearbejde p\u00e5 en forurenet grund s\u00e5 l\u00e6s her . Hvis du opdager en ny forurening Opdager du en ny forurening f.eks. slagger, olie, kemikalier eller lignende, skal du straks standse arbejdet og kontakte Center for Milj\u00f8 og Plan. Olietanke Har du en olietank som du tager ud af brug, skal du afmelde den hos kommunen. L\u00e6s her .\n"}