{"classes":[{"id":"","title":""}],"title":"Besk\u00e6ring af beplantning langs veje og stier","text":"H\u00e6kke, der vokser ud over fortovet, eller d\u00f8de grene i tr\u00e6kroner, der falder ned p\u00e5 vejen og lign., kan v\u00e6re til fare for g\u00e5ende og k\u00f8rende trafik. Alle grundejere i Lyngby-Taarb\u00e6k Kommune skal besk\u00e6re deres beplantning ud mod veje og fortove til en h\u00f8jde af minimum 4,20 m over k\u00f8rebane og 2,75 m over fortove, cykelstier og rabatter . Se skitse herunder. Hegn og beplantning mod vej skal holdes helt p\u00e5 egen grund, og fortove, stier og k\u00f8rebane skal holdes fri for beplantning. Du skal derfor klippe helt ind til skel langs din grund, og du skal s\u00f8rge for, at beplantninger ikke d\u00e6kker skilte eller for vejbelysningen. Tr\u00e6besk\u00e6ring kan v\u00e6re n\u00f8dvendigt for at sikre, at vejen er tilstr\u00e6kkeligt belyst. Yderligere oplysning f\u00e5s hos DONG Energy p\u00e5 telefon 72 10 20 30. Er du i tvivl om, hvor skellet mellem din ejendom og vej-\/stiarealet er beliggenhed, kan du kigge efter dine naboers gr\u00e6nse til vejen. Du kan ogs\u00e5 kigge efter eventuelle lysmaster ved fortovets bagkant, som s\u00e6dvanligvis er placeret i fortovsarealet umiddelbart ved din ejendoms skel. Klip din h\u00e6k, s\u00e5 den ikke g\u00e5r ud over lysmasten, og s\u00e5 den flugter med dine naboers beplantning. Vejtr\u00e6er plantet p\u00e5 en privat f\u00e6llesvej P\u00e5 private f\u00e6llesveje, hvor der er plantet tr\u00e6er langs vejen eller i s\u00e6rlige bede anlagt p\u00e5 hj\u00f8rnerne af vejene, har grundejeren, der bor ud for tr\u00e6erne, pligt til at vedligeholde disse. Et tr\u00e6 p\u00e5 en privat f\u00e6llesvej, der indg\u00e5r i en f\u00e6rdselsregulerende foranstaltning, m\u00e5 ikke fjernes uden kommunens og vejejerens tilladelse. S\u00e5fremt et tr\u00e6, der er plantet af trafikale \u00e5rsager, g\u00e5r ud p\u00e5 grund af alder, sygdom, storm, h\u00e6rv\u00e6rk, er det ejeren af den ejendom, hvor tr\u00e6et er plantet ud for, der skal genplante tr\u00e6et for egen regning. Det kr\u00e6ver ikke kommunens tilladelse at plante et nyt tr\u00e6 med samme placering, hvor det tidligere tr\u00e6 har v\u00e6ret plantet. L\u00e6s mere om: Lovgrundlag: Hegnsloven Vejloven Privatvejsloven\n"}