{"classes":[{"id":"","title":""}],"title":"Midlertidig v\u00e6rkstedslicens","text":"Bil p\u00e5 v\u00e6rksted Hvis du i forvejen har en erhvervs- eller beboerlicens, kan du f\u00e5 udstedt en midlertidig v\u00e6rkstedslicens til en l\u00e5ne- eller lejebil, mens din egen er til reparation. V\u00e6rkstedslicenser kan f\u00e5s som erstatning for eksisterende licenser, der er bundet til et registreringsnummer. Online bestilling af v\u00e6rkstedslicens. Hvor kan v\u00e6rkstedslicensen bruges? Licensen er kun gyldig p\u00e5 de parkeringspladser, hvor du kan bruge din almindelige licens. Vilk\u00e5r for v\u00e6rkstedslicens Din almindelige licens er inaktiv i den periode, du har v\u00e6rkstedslicensen. N\u00e5r v\u00e6rkstedslicensen udl\u00f8ber, bliver din almindelige licens aktiveret igen. Genaktiveringen sker automatisk. B\u00e5de v\u00e6rkstedslicensen og den ordin\u00e6re licens g\u00e6lder f\u00f8rste og sidste dag for v\u00e6rkstedslicensen. N\u00e5r du bestiller en v\u00e6rkstedslicens, skal du oplyse din egen bils registreringsnummer (den du har licens til). Du skal ogs\u00e5 oplyse start- og slutdato for v\u00e6rkstedslicensen, der p\u00e5f\u00f8res din almindelige licens. Du kan godt forl\u00e6nge en v\u00e6rkstedslicens. V\u00e6rkstedslicensen udskrives uden registreringsnummer, men med et felt, hvor du skal skrive registreringsnummer p\u00e5 den udleverede v\u00e6rkstedsbil. Andre forhold For at licensen er gyldig, skal den v\u00e6re anbragt synligt i k\u00f8ret\u00f8jets forrude, og der skal v\u00e6re overensstemmelse mellem bilens registreringsnummer og registreringsnummeret p\u00e5 licensen. Hvis ovenn\u00e6vnte regler ikke overholdes eller misbruges, kan Lyngby-Taarb\u00e6k Kommune inddrage licensen og afvise at udstede en ny.\n"}