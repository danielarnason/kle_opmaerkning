{"classes":[{"id":"","title":""}],"title":"Hjemmehj\u00e6lp","text":"Hj\u00e6lpen ydes som hj\u00e6lp til selvhj\u00e6lp s\u00e5ledes, at du selv og andre familiemedlemmer i husstanden deltager aktivt i muligt omfang. Hj\u00e6lpen vurderes ud fra den samlede husstands ressourcer. Hj\u00e6lpen er gratis. Lyngby-Taarb\u00e6k Kommune har fokus p\u00e5 sammenh\u00e6ngen mellem livskvalitet og selvhjulpenhed. Derfor vil der som led i ans\u00f8gningen blive foretaget en afklaring af, om du gennem instruktion, vejledning og evt. ved brug af hj\u00e6lpemidler kan blive i stand til at udf\u00f8re opgaverne helt eller delvist. Dette kan medvirke til, at du opn\u00e5r en selvst\u00e6ndig og meningsfuld dagligdag. Hvilken hj\u00e6lp der kan ydes Praktisk hj\u00e6lp, som kan v\u00e6re at g\u00f8re rent, k\u00f8be ind, vaske t\u00f8j og anrette mad Personlig hj\u00e6lp f.eks. til personlig hygiejne, af- og p\u00e5kl\u00e6dning, toiletbes\u00f8g m.v. Du kan l\u00e6se mere om hvilke elementer der indg\u00e5r i ydelserne for praktisk hj\u00e6lp og personlig pleje i kvalitetsstandarderne. kontakt visitationen \u00d8nsker du at s\u00f8ge om hjemmehj\u00e6lp skal du kontakte visitationen i Center for Tr\u00e6ning og Omsorg via mail eller p\u00e5 telefon 45 97 30 00 Har du behov for akut hj\u00e6lp, der ikke kan vente til visitatioen i Center for Tr\u00e6ning og Omsorg har \u00e5bent, kan du kontakte Vagtcentralen p\u00e5 telefon 45 88 68 85.\n"}