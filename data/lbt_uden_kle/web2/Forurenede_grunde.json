{"classes":[{"id":"","title":""}],"title":"Forurenede grunde","text":"Er din grund forurenet ? Danmarks Milj\u00f8portal har et kort over samtlige grunde, som er kortlagt som forurenet p\u00e5 vidensniveau 1 og vidensniveau 2. Her kan du se om der er viden om at en grund er forurenet ved at s\u00f8ge p\u00e5 adresse eller matrikel. Hvis en grund er kortlagt p\u00e5 V1, betyder det, at grunden er mist\u00e6nkt for at v\u00e6re forurenet. Hvis en grund er kortlagt p\u00e5 V2, er der beviser for at grunden er forurenet. Danmarks milj\u00f8portal Se om din grund er forurenet p\u00e5 Danmarks Milj\u00f8portal Hvad hvis din grund er forurenet Er din grund forurenet (V2), eller er din grund kortlagt som mulig forurenet (V1), og \u00f8nsker du at udf\u00f8re bygge- og anl\u00e6gsarbejde eller at \u00e6ndre anvendelsen fra erhverv til bolig, skal du s\u00f8ge om tilladelse hos kommunen. Reglerne p\u00e5 omr\u00e5det findes i Jordforureningslovens 8 . Kortlagt p\u00e5 vidensniveau 1 (V1): Begrundet mistanke om, at jorden kan v\u00e6re forurenet Kortlagt p\u00e5 vidensniveau 2 (V2): Fundet forurening i jorden eller i grundvandet Du skal ogs\u00e5 have tilladelse til gravearbejde , dog ikke almindeligt havearbejde. Hvad skal kommunen g\u00f8re Kommunens opgaver p\u00e5 jordforureningsomr\u00e5det er at sikre, at der ikke er risici for mennesker og milj\u00f8, hvis anvendelsen af en forurenet grund \u00e6ndres fra f.eks. industri til bolig. Kommunen skal ogs\u00e5 sikre at flytning, h\u00e5ndtering og genanvendelse af jord ikke medf\u00f8rer risici. Hvad skal regionen g\u00f8re Det er Region Hovedstaden, der st\u00e5r for at registrere og kortl\u00e6gge grunde, hvor der findes forureninger eller mulige forureninger. Regionen kortl\u00e6gger arealer som forurenede p\u00e5 Vidensniveau 2, hvis der er dokumenteret forurening. Arealer, hvor der er begrundet mistanke om forurening, f.eks. som f\u00f8lge af tidligere aktiviteter, kortl\u00e6gges som muligt forurenede p\u00e5 vidensniveau 1. Regionen prioriterer hvilke grunde der skal unders\u00f8ges og oprenses. For oplysninger om kortl\u00e6gning, oprensning og ordninger for unders\u00f8gelser: l\u00e6s mere p\u00e5 Region Hovedstadens hjemmeside .\n"}