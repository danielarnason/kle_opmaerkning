{"classes":[{"id":"","title":""}],"title":"P-afgift","text":"Parkeringsafgift Parkeringskontrollen medvirker til, at kommunen forbliver et rart sted at f\u00e6rdes ogs\u00e5 som fodg\u00e6nger og cyklist. Blandt andet derfor er det vigtigt, at bilisterne overholder reglerne for parkering. Begrundelse Sammen med girokortet er der vedlagt en talon, hvor der er angivet et overtr\u00e6delsespunkt, f.eks. 01c. Den n\u00e6rmere begrundelse for p-afgiften vil du kunne l\u00e6se p\u00e5 talonen under forseelsen. Reglerne om standsning og parkering findes i F\u00e6rdselsloven, Vejafm\u00e6rkningsbekendtg\u00f8relsen og Bekendtg\u00f8relsen om Parkeringsskiver. Klagevejledning Du kan rette skriftlig henvendelse til Lyngby-Taarb\u00e6k Kommune, hvis du mener afgiften er uberettiget p\u00e5lagt. I brevet forklares kort, hvorfor afgiften er uberettiget. Parkeringsafgiftens l\u00f8benummer eller bilens registreringsnummer skal fremg\u00e5 tydeligt. Kommunens afg\u00f8relse kan efter F\u00e6rdselsloven 121 stk. 2 ikke indbringes for h\u00f8jere administrativ myndighed. Oplysninger i henhold til Persondataloven I Lyngby-Taarb\u00e6k Kommunes parkeringsafgiftssystem bliver der behandlet oplysninger om k\u00f8ret\u00f8jet, tidspunktet og stedet for forseelsen, forseelsens art samt observationstiden, ligesom der er oprettet stamkort med oplysninger om navn, adresse, personnummer m.v. Du har ret til indsigt og berigtigelse af de oplysninger, jf. lovens 31, 35 og 37, der behandles om dig. Form\u00e5let med behandlingen er at lette kommunens administration i forbindelse med opkr\u00e6vning af parkeringsafgifter. Betalingsvejledning Bel\u00f8bet skal v\u00e6re indbetalt inden 10 dage. Girokortet kan benyttes ved betaling. V\u00e6lger du betaling via Netbank, skal linien til maskinel afl\u00e6sning benyttes. Der er ingen rabat p\u00e5 parkeringsafgifter. Overholdes betalingsfristen ikke Betales parkeringsafgiften ikke udsendes en p\u00e5mindelse. Betales denne ikke vil der blive udstedt op til 2 rykkerskrivelser, som hver p\u00e5l\u00e6gges et gebyr p\u00e5 250 kr. Hvis der fortsat ikke indbetales vil kravet blive fremsendt til inddrivelsesmyndigheden SKAT der herefter inddriver bel\u00f8bet f.eks. ved udl\u00e6g og eller l\u00f8nindeholdelse. Ved udl\u00e6g udl\u00f8ses retsafgift p\u00e5 mindst 300 kr. og et yderligere gebyr. P\u00e5l\u00e6g om l\u00f8nindeholdelse udl\u00f8ser ogs\u00e5 et gebyr p\u00e5 250 kr. N\u00e5r parkeringsafgiften ikke betales til tiden registreres du i Det Centrale Fordringsregister, og vil f\u00f8rst bliver slettet n\u00e5r restancen er betalt.\n"}