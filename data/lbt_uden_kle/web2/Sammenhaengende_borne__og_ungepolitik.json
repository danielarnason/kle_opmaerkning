{"classes":[{"id":"","title":""}],"title":"Sammenh\u00e6ngende b\u00f8rne- og ungepolitik","text":"Form\u00e5let med den sammenh\u00e6ngende b\u00f8rne- og ungepolitik er at skabe et redskab til m\u00e5den, hvorp\u00e5 indsatserne koordineres internt s\u00e5vel som eksternt. En m\u00e5ls\u00e6tning der ligger i umiddelbar forl\u00e6ngelse af bestr\u00e6belserne p\u00e5 at skabe sammenh\u00e6ng og i h\u00f8jere grad samordne indsatserne p\u00e5 alle niveauer for kommunens 0-18 \u00e5rige borgere. Organisatorisk har kommunen omstruktureret b\u00f8rne- og ungeomr\u00e5det med det form\u00e5l at skabe helhed og sammenh\u00e6ng. Dette er blandt andet sket med dannelsen af B\u00f8rne- og Fritidsforvaltningen, der varetager alle tilbud for de 0-18 \u00e5rige herunder et samlet R\u00e5dgivningscenter for b\u00f8rn og familier. Der er i politikken udvalgt fire temaer, som i s\u00e6rlig grad har til form\u00e5l at s\u00e6tte fokus p\u00e5 kommunikation og inklusion af b\u00f8rn og unge uanset tilbud. De fire temaer er: Samarbejde og dialog Rummelighed En sund opv\u00e6kst Overgange i b\u00f8rns liv Alle temaer har ligeledes et s\u00e6rligt fokus p\u00e5 at sikre en tidlig indsats over for b\u00f8rn og unge med s\u00e6rlige behov herunder sikre en forebyggende indsats. Indsatsen skal ske med udgangspunkt i barnets tarv og familiens ressourcer og som en helhedsorienteret tv\u00e6rfaglig indsats, hvor det f\u00e6lles m\u00e5l for indsatsen er afd\u00e6kket og tydeliggjort for de involverede parter. Det tv\u00e6rfaglige samarbejde har et f\u00e6lles ansvar for at udvikle individuelle, lokale og holdbare l\u00f8sninger i samarbejde med barnet eller den unge og familien. Det er m\u00e5ls\u00e6tningen, at disse temaer skal indg\u00e5 i den daglige praksis hos alle medarbejdere, uanset hvilket niveau de arbejder p\u00e5. Form\u00e5let er, at den tidlige og rettidige indsats skal prioriteres h\u00f8jt og personalet skal medvirke til at sikre en helhedsorienteret og rummelig indsats for barnet. L\u00e6s Sammenh\u00e6ngende b\u00f8rne- og ungepolitik 2007 her .\n"}