{"classes":[{"id":"","title":""}],"title":"Handicap- og invalidevognpladser ","text":"Er du handicappet og har f\u00e5et udstedt et parkeringskort af Danske Handicaporganisationer og mener, at du har behov for en invalidevognplads i n\u00e6rheden af din bop\u00e6l eller arbejdsplads, kan du rette skriftlig henvendelse til Center for Milj\u00f8 og Plan p\u00e5 mail miljoplan@ltk.dk . Ans\u00f8gningen behandles sammen med Nordsj\u00e6llands Politi. Ans\u00f8gningen b\u00f8r indeholde navn, adresse, telefonnummer og evt. e-mailadresse samt om hvor pladsen \u00f8nskes placeret. Desuden registreringsnummer p\u00e5 k\u00f8ret\u00f8jet, hvis pladsen \u00f8nskes reserveret til et bestemt k\u00f8ret\u00f8j. P\u00e5 offentligt vejareal etableres og betales pladsen af kommunen. P\u00e5 private f\u00e6llesveje skal ans\u00f8geren selv betale. For tiden koster etableringen ca. 3000,- kr. Invalidevognpladsen bliver afm\u00e6rket som p-plads med p\u00e5malet invalidesymbol, samt skiltet med tilh\u00f8rende tavle. Hvis du ikke l\u00e6ngere har behov for pladsen, skal dette meddeles til Center for Milj\u00f8 og Plan. \u00d8nskes en invalidevognplads p\u00e5 privat areal skal du henvende dig til boligselskabet.\n"}