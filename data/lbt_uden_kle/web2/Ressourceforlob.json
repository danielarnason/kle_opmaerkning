{"classes":[{"id":"","title":""}],"title":"Ressourceforl\u00f8b","text":"Ressourceforl\u00f8bet og den dertil h\u00f8rende ressourceforl\u00f8bsydelse er indf\u00f8rt som led i pensions- og fleksjobreformen fra 2013 og betyder at flere skal have tilbudt en helhedsorienteret indsats fremfor f\u00f8rtidspension. Udgangspunktet er, at borgere under 40 \u00e5r som hovedregel, ikke skal have tilkendt f\u00f8rtidspension. Et s\u00e5dant individuelt tilrettelagt ressourceforl\u00f8b kan vare fra et til fem \u00e5r ad gangen og kan best\u00e5 af flere forskellige tilbud, afh\u00e6ngig af hvad der er relevant for den enkelte borger. Det kan for eksempel v\u00e6re: Tilbud om brobygning til uddannelse med n\u00f8dvendig st\u00f8tte R\u00e5dgivning og st\u00f8tte fra psykolog\/terapeut\/coach Kurser i at h\u00e5ndtere for eksempel stress\/angst Aktivitetstilbud p\u00e5 v\u00e6resteder Hj\u00e6lp til boligproblemer Socialp\u00e6dagogisk bistand Behandling for misbrug Mentorst\u00f8tte Virksomhedspraktik Motion Det er Jobcentret, der p\u00e5 baggrund af indstillingen fra Rehabiliteringsteamet vurderer, om en person er berettiget til et ressourceforl\u00f8b. Et forl\u00f8b kan vare op til 5 \u00e5r, og man kan f\u00e5 bevilget flere forl\u00f8b, hvis det er relevant. M\u00e5lgruppen for forl\u00f8bet er personer, der kommer fra sygedagpenge eller kontanthj\u00e6lp, og som har s\u00e5 komplekse problemer, at de er i risiko for at blive tilkendt f\u00f8rtidspension. Under et ressourceforl\u00f8b f\u00e5r alle tildelt en koordinerende sagsbehandler, der er gennemg\u00e5ende i forl\u00f8bet og skal sikre den n\u00f8dvendige st\u00f8tte til at gennemf\u00f8re dette. M\u00e5let med et ressourceforl\u00f8b er, at personen hj\u00e6lpes t\u00e6ttere p\u00e5 arbejdsmarkedet og f\u00e5 st\u00f8rre mulighed for at kunne fors\u00f8ge sig selv gennem et ordin\u00e6rt eller st\u00f8ttet arbejde. N\u00e5r en person visiteres til ressourceforl\u00f8b, stopper den hidtidige ydelse. Vedkommende vil i stedet modtage ressourceforl\u00f8bsydelse. Love: Lov om en aktiv besk\u00e6ftigelsesindsats, 16 , 30 a , kap. 12 a , Lov om en aktiv socialpolitik, 69 a , 69 b , Lov om ansvaret for og styringen af den aktive besk\u00e6ftigelsesindsats, 15 , 25 a Link: Besk\u00e6ftigelsesministeriet www.bm.dk , Arbejdsmarkedsstyrelsen www.ams.dk\n"}