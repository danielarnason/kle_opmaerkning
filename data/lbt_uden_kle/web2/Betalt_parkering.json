{"classes":[{"id":"","title":""}],"title":"Betalt parkering","text":"Betalt parkering i bymidten Se kort over Lyngby-Taarb\u00e6k Kommunes betalingspladser i bymidten . Takster Parkering koster 10,00 kroner i timen: Mandag-fredag klokken 9.00-19.00. L\u00f8rdag klokken 9.00-16.00. Den f\u00f8rste time er gratis. Udenfor ovenn\u00e6vnte tidsrum er parkering gratis. Der skal ikke betales p\u00e5 betalingsfrie dage: Nyt\u00e5rsdag, Sk\u00e6rtorsdag, Langfredag, P\u00e5skedag, 2. p\u00e5skedag, Store Bededag, Kristi Himmelfartsdag, Grundlovsdag, Pinsedag, 2. pinsedag, Juleaftensdag, Juledag, 2. juledag.Du kan betale med m\u00f8nter eller kreditkort i p-automaterne eller via mobiltelefon. Der skal altid tr\u00e6kkes en billet eller p\u00e5begyndes en parkering mandag-fredag klokken 9.00-19.00 og l\u00f8rdag klokken 9.00-16.00 - ogs\u00e5 selvom du parkerer under en time. Der kan maksimalt parkeres og betales for et d\u00f8gn. Biler med handicapskilt samt motorcykler er fritaget for betaling og skal s\u00e5ledes ikke tr\u00e6kke billet. Parkeringsautomater I kommunens p-automater kan du b\u00e5de betale med m\u00f8nter og kreditkort. Betal med m\u00f8nter eller kort Ved ankomst til parkeringspladsen skal du betale for den tid, du \u00f8nsker at parkere. Se vejledning p\u00e5 p-automaternes skilte. Du kan bruge 50-\u00f8re, 1-kroner, 2-kroner, 5-kroner, 10-kroner, 20-kroner eller kreditkort. Automaten indregner automatisk, at den f\u00f8rste times parkering er gratis.Parkerer du under en time, trykker du p\u00e5 billetknappen, hvorefter automaten gratis udskriver en p-billet til en time. Husk at l\u00e6gge billetten synligt i bilens forrude, s\u00e5 p-vagten kan se den.Der kan betales med f\u00f8lgende kreditkort: Dankort og Visa\/Dankort, Master\/Eurocard, JCB, Diners og Amex. Der p\u00e5l\u00e6gges et gebyr, der fremg\u00e5r ved betalingen. Det er kortudstederne, som opkr\u00e6ver gebyret, som er afh\u00e6ngig af korttypen. Betal med mobiltelefon Lyngby-Taarb\u00e6k Kommune har indg\u00e5et en aftale med EasyPark om betalt parkering via mobiltelefon. Du kan tegne et abonnement med Easy Park. Udover abonnementet betaler du en transaktionsafgift hver gang, du parkerer. Du kan f\u00e5 yderligere oplysninger om mobilbetaling ved at kontakte EasyPark p\u00e5 telefon: 70 22 12 36. Fejl p\u00e5 p-automaterne Opdager du en fejl p\u00e5 en p-automat, kan du fejlmelde automaten ved at ringe p\u00e5 telefon 45 97 35 00. Private skal betale med Dankort\/VicaDankort.Erhverv skal anvende firmaets CVR-nummer og betale med Dankort\/VicaDankort.\n"}