{"classes":[{"id":"","title":""}],"title":"Rygestopkursus","text":"Et rygestopkursus er en af de mest effektive metoder, hvis du gerne vil holde op med at ryge. Kurset er gratis for Lyngby-Taarb\u00e6k Kommunes borgere fra 18 \u00e5r og opefter. Vi anvender en positiv tilgang til rygestoppet med fokus p\u00e5 livskvalitet og fordelene ved at leve et r\u00f8gfrit liv. Kurset er udviklet efter et koncept af Kr\u00e6ftens Bek\u00e6mpelse og er ledet af en uddannet rygestopr\u00e5dgiver. P\u00e5 kurset f\u00e5r du: hj\u00e6lp til at se dig selv som r\u00f8gfri strategier til at h\u00e5ndtere vanskelige situationer i hverdagen hj\u00e6lp til at vende de sv\u00e6re situationer til noget positivt viden om afh\u00e6ngighed, v\u00e6gt og nikotin v\u00e6rkt\u00f8jer til at forblive r\u00f8gfri st\u00f8tte fra gruppen hyggeligt og sjovt samv\u00e6r Plan over kurset Kommunen afholder rygestopkurser i grupper med 10-12 deltagere og de enkelte hold m\u00f8des 5 gange af ca. 2 timer i l\u00f8bet af halvanden m\u00e5ned. Du skal ikke v\u00e6re r\u00f8gfri, n\u00e5r du starter p\u00e5 kurset, men p\u00e5 kurset aftaler I en f\u00e6lles stopdag, som ligger mellem 2. og 3. m\u00f8degang. Gruppen bakker hinanden op, udveksler erfaringer og hj\u00e6lper hinanden. De to f\u00f8rste m\u00f8degange forbereder du dig p\u00e5 dit rygestop, og du kommer til at arbejde med motivation og planer for, hvordan du skal stoppe. De efterf\u00f8lgende m\u00f8degange l\u00e6rer du, hvordan du h\u00e5ndterer sv\u00e6re situationer, de positive effekter ved at v\u00e6re r\u00f8gfri, og hvordan du fastholder dit rygestop. For at deltage Er du borger i Lyngby-Taarb\u00e6k Kommune og over 18 \u00e5r, kan du deltage gratis p\u00e5 kurset. Vi forventer: At du har lyst til at g\u00f8re et fors\u00f8g med at v\u00e6re r\u00f8gfri Du g\u00f8r dit bedste Du deltager aktivt og har lyst til at deltage i en gruppe Vi tilbyder opf\u00f8lgning 3 og 6 m\u00e5neder efter kurset. tilmeld dig kommunens gratis rygestopkursus og bliv r\u00f8gfri Send en mail eller ring p\u00e5 45 97 32 52 og f\u00e5 oplyst det n\u00e6ste starttidspunkt. Der vil l\u00f8bende blive oprettet nye hold. Fordele ved at blive r\u00f8gfri De fleste oplever en \u00f8get livskvalitet og er gladere, end da de r\u00f8g. P\u00e5 kort sigt I l\u00f8bet af f\u00e5 dage vil du f\u00e5 bedre blodoml\u00f8b, bedre kul\u00f8r, bedre vejrtr\u00e6kning, bedre lugte- og smagssans samt bedre kondi. P\u00e5 langt sigt Bedre helbred, nedsat risiko for kr\u00e6ft, blodpropper, hjernebl\u00f8dninger og en lang r\u00e6kke sygdomme, bedre \u00f8konomi, ny frihed, stolthed og sejrsf\u00f8lelse. Andre muligheder for rygestop og mere information om rygning Hvis du ikke \u00f8nsker at deltage p\u00e5 et kursus, kan du f\u00e5 hj\u00e6lp til at blive r\u00f8gfri p\u00e5 andre m\u00e5der. Stop-linien Du kan f\u00e5 gratis telefonr\u00e5dgivning p\u00e5 Stoplinien af en rygestopr\u00e5dgiver. Ring p\u00e5 80 31 31 31 eller send en sms med teksten rygestop til 1231 for at blive ringet op. F\u00e5 flere informationer p\u00e5: www.stoplinien.dk Kr\u00e6ftens Bek\u00e6mpelse F\u00e5 oplysninger om rygning og r\u00e5dgivning om rygning p\u00e5 hjemmesiden: www.cancer.dk\/tobak Dit Digitale Stopprogram Du kan tilmelde dig gratis personlig hj\u00e6lp til rygestop eller nedtrappe dit nikotinforbrug p\u00e5 et virtuelt program. Du f\u00e5r tilsendt sms og r\u00e5dgivning netop tilpasset dine behov. Du kan ogs\u00e5 se video med andres erfaringer og f\u00e5 tips og hj\u00e6lp til at gennemf\u00f8re dit stop. Programmet er udviklet af Kr\u00e6ftens Bek\u00e6mpelse, Danmarks Apotekerforbund og Sundhedsstyrelsen. Tilmelding til dit digitale rygestopprogram Genvej til hjemmesiden www.ddsp.dk (Dit Digitale Rygestopprogram) SMS-Service: Slut med Sm\u00f8ger. F\u00e5 hj\u00e6lp via mobilen, n\u00e5r du vil stoppe. Kr\u00e6ftens Bek\u00e6mpelse anbefaler, at du f\u00e5r professionel hj\u00e6lp i forbindelse med rygestop. Har du ikke lyst til at g\u00e5 p\u00e5 et hold, kan du i stedet tilmelde dig sms-service. Du kan tilmelde dig p\u00e5 en af disse m\u00e5der: SMS til 1204:R\u00f8gfri nu+stopdato. F.eks. r\u00f8gfri nu 28-01-13 Indtast dit mobilnummer og \u00f8nsket stopdato p\u00e5 www.cancer.dk\/tobak Ring til Stoplinien 80 31 31 31 og bliv tilmeldt Overvejer du et rygestop, men er m\u00e5ske ikke helt klar? www.kvitomlidt.dk kan st\u00f8tte dig og g\u00f8re dig klogere p\u00e5 rygestop, mens du overvejer at kvitte tobakken. Film om rygning p\u00e5 forskellige sprog En stor andel af borgere med anden etnisk baggrund er rygere, og ogs\u00e5 her har mange et stort \u00f8nske om at droppe tobakken. Form\u00e5let med filmen er, at give information om rygning, motivere til rygestop samt underst\u00f8tte planl\u00e6gning og gennemf\u00f8relse af rygestop. Filmen Et godt liv uden r\u00f8g laves p\u00e5 sprogene, urdu, somalisk, tyrkisk, arabisk, dansk og engelsk Se filmen et godt liv uden r\u00f8g Genvej til filmen p\u00e5 Sundhedsstyrelsens hjemmeside Unge og Rygning Center for Sundhed og Kultur deltager i et Nationalt projekt fra Sundhedsstyrelsen om b\u00f8rn, unge og rygning. Form\u00e5let med projektet, der er finansieret af satspuljens midler, er at udvikle og implementere et nyt nationalt koncept, der skal forebygge at udsatte b\u00f8rn og unge begynder at ryge og hj\u00e6lpe unge med at stoppe igen. Indsatsen best\u00e5r i at pr\u00f8ve et nyt koncept for rygeforebyggelse og rygestop i folkeskolen og ungdomsuddannelser. I Lyngby-Taarb\u00e6k Kommune deltager Hummeltoftskolen, Lundtofte Skolen, 10. klassecenter, HG p\u00e5 K-Nord, SSP, Sundhedstjenesten samt en r\u00e6kke andre akt\u00f8rer, der dagligt har med unge at g\u00f8re. Hvis du \u00f8nsker at stoppe med at ryge, og du ikke har mulighed for at deltage i projektet, kan du pr\u00f8ve nedenst\u00e5ende links, som er interaktive rygestopprogrammer, der er specielt udviklet til unge. www.xhale.dk www.liv.dk\n"}