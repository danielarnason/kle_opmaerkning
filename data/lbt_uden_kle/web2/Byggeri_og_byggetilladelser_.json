{"classes":[{"id":"","title":""}],"title":"Byggeri og byggetilladelser ","text":"Hvad enten du vil rive ned, bygge nyt, bygge om eller til eller \u00e6ndre anvendelsen af din bygning eller ejendom, skal du unders\u00f8ge, om det du vil lave, kr\u00e6ver tilladelse. Byggeri skal overholde bestemmelserne i byggeloven og bygningsreglementet og meget byggearbejde kr\u00e6ver tilladelse fra myndighederne. Husk at du ikke m\u00e5 g\u00e5 i gang med byggearbejdet, f\u00f8r du har f\u00e5et en skriftlig tilladelse. Enkelte byggearbejder er dog undtaget. bygningsreglementet Digital offentlig byggesag I Bygningsreglementets kap.1 kan du l\u00e6se, om det byggearbejde du vil lave, kr\u00e6ver tilladelse. Du kan ogs\u00e5 finde svar p\u00e5 om byggearbejdet kr\u00e6ver godkendelse eller byggetilladelse ved at indtaste dit byggearbejde i Digital offentlig byggesag (DOB) . Dit ansvar Som ejer har du ansvar for, at forholdene p\u00e5 din ejendom er lovlige. Selvom dit byggeri ikke kr\u00e6ver byggetilladelse, skal byggeriet stadig overholde bygningsreglementet, lokalplanbestemmelser og anden g\u00e6ldende lovgivning. Det er alts\u00e5 dit eget ansvar, at alle bestemmelser er overholdt, n\u00e5r du bygger. Er de ikke det, skal du \u00e6ndre projektet eller s\u00f8ge dispensation . Bygnings- og Boligregistret Husk, at det ogs\u00e5 er ejers ansvar, at oplysningerne i Bygnings- og Boligregistret (BBR) er korrekte. Oplys derfor \u00e6ndrede forhold til BBR . Bem\u00e6rk, at kommunen opkr\u00e6ver gebyr for udstedelse af visse tilladelser.\n"}