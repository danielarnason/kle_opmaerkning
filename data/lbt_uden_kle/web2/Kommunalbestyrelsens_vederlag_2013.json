{"classes":[{"id":"","title":""}],"title":"Kommunalbestyrelsens vederlag 2013","text":"If\u00f8lge den kommunale styrelseslov skal Kommunalbestyrelsen offentligg\u00f8re oplysninger om de vederlag, som kommunalpolitikere modtager for deres hverv i kommunalbestyrelsen og andre hverv, som de er udpeget til via kommunalbestyrelsen. A. Kommunalbestyrelsesmedlemmer 1. Borgmester Borgmesteren oppeb\u00e6rer et vederlag, der svarer til st\u00f8rrelsen af den til enhver tid g\u00e6ldende l\u00f8n i en tjenestemandsstilling i staten Borgmester (Statens l\u00f8ntrin 53) 737.906 kr. \u00e5rl. 2. 1. Viceborgmester 1. viceborgmesterens vederlag udg\u00f8r 10 % af borgmesterens vederlag 73.790 kr. \u00e5rl. 3. Udvalgsform\u00e6ndene Teknik- og Milj\u00f8udvalg: 154.960 kr. \u00e5rl. Social- og Sundhedsudvalg: 154.960 kr. \u00e5rl. Byplanudvalget: 154.960 kr. \u00e5rl. B\u00f8rne- og Ungdomsudvalg: 154.960 kr. \u00e5rl. Udviklings- og Strategiudvalg: 154.960 kr. \u00e5rl. Kultur- og Fritidsudvalg: 154.960 kr. \u00e5rl. 4. B\u00f8rne- og Unge formand B\u00f8rne- og unge-udvalget 36.895 kr. \u00e5rl. 5. Fast vederlag For medlemskab af kommunalbestyrelsen ydes et fast vederlag p\u00e5 66.387 kr. \u00e5rligt. Alternativt kan der ydes erstatning for dokumenteret tabt arbejdsfortjeneste med indtil 1.975 kr. pr. dag (g\u00e6ldende fra 1.1.2013). S\u00e5fremt der modtages erstatning for tabt arbejdsfortjeneste, reduceres det faste vederlag med 20.000 kr. Valget foretages forud for og med virkning for et regnskabs\u00e5r ad gangen. 6. S\u00e6rligt till\u00e6gsvederlag Til medlemmer, der har hjemmeboende b\u00f8rn under 10 \u00e5r, ydes et s\u00e6rligt till\u00e6gsvederlag p\u00e5 13.270 kr \u00e5rl. 7. Udvalgsvederlag For medlemskab af udvalg ydes f\u00f8lgende pr. udvalgsplads 20.711 kr. \u00e5rl. Vederlaget ydes ikke til udvalgsform\u00e6ndene, som vederl\u00e6gges s\u00e6rskilt. 8. Godtg\u00f8relse (jf. styrelseslovens 16, stk. 10) For deltagelse i m\u00f8der, kurser m.v. har medlemmerne krav p\u00e5 godtg\u00f8relse af f\u00f8lgende udgiftstyper: Befordrings- og frav\u00e6rsudgifter, dokumenterede, n\u00f8dvendige udgifter forbundet med fysisk handicappedes varetagelse af hvervet, og dokumenterede, n\u00f8dvendige udgifter til pasning af syge, n\u00e6re p\u00e5r\u00f8rende. B. Kommunale hverv hvortil ydes di\u00e6tbel\u00f8b 1. M\u00f8dedi\u00e6ter Di\u00e6tbel\u00f8bet for deltagelse i m\u00f8der m.v. udg\u00f8r 395 kr. pr. dag. For dage, hvor hvervet beslagl\u00e6gger mere end 4 timer, ydes 790 kr. 2. Godtg\u00f8relse (jfr. styrelseslovens 16a, stk. 7) Til ikke-kommunalbestyrelsesmedlemmer, som deltager i m\u00f8der i kommunalbestyrelsen og dennes udvalg, m\u00f8der i forbindelse med varetagelse af kommunale hverv (der udf\u00f8res efter valg af kommunalbestyrelsen) samt kurser m.v. (der af kommunalbestyrelsen anses for at have betydning for varetagelsen af hvervet) ydes de godtg\u00f8relser, som er n\u00e6vnt under punkt A 5 samt godtg\u00f8relse af n\u00f8dvendige dokumenterede udgifter til b\u00f8rnepasning.\n"}