{"classes":[{"id":"","title":""}],"title":"D\u00e6kning af tabt arbejdsfortjeneste","text":"Hvad er tabt arbejdsfortjeneste? N\u00e5r man har et barn med varigt nedsat funktionsevne eller indgribende lidelse, kan der v\u00e6re forskellige situationer, hvor I som for\u00e6ldre er n\u00f8dt til at holde ekstraordin\u00e6rt fri fra jeres arbejde. F.eks.: For at passe jeres barn hjemme Hvis dit barn skal deltage i mange behandlinger og unders\u00f8gelser Hvis dit barn ikke kan v\u00e6re hele dagen i sit dagtilbud eller skole pga. funktionsneds\u00e6ttelsen Hvis du har f\u00e5et bevilget et kursus pga. dit barns nedsatte funktionsevne For at blive kompenseret for det indt\u00e6gtstab, I har haft, kan I s\u00f8ge om d\u00e6kning af tabt arbejdsfortjeneste. Hvem kan s\u00f8ge? Barnet skal v\u00e6re under 18 \u00e5r og have en betydelig og varigt nedsat fysisk eller psykisk funktionsevne eller indgribende kronisk eller langvarig lidelse. Det er et krav, at barnet bor hjemme hos for\u00e6ldrene eller for\u00e6ldremyndighedshaver - og at du helt eller delvist har m\u00e5ttet oph\u00f8re med at arbejde pga. pasning af barnet i hjemmet. Ans\u00f8g om d\u00e6kning af tabt arbejdsfortjeneste Du kan ans\u00f8ge om d\u00e6kning af tabt arbejdsfortjeneste via kommunens digitale selvbetjening: Ans\u00f8g om d\u00e6kning af tabt arbejdsfortjeneste (Inds\u00e6t link til Dafolo ans\u00f8gnings. Eller Borger DK?) Du kan ogs\u00e5 v\u00e6lge at udfylde denne blanket , printe den og sende den som brev eller e-mail. Du er ogs\u00e5 velkommen til at henvende dig til Center for Social Indsats i Modtagelsen og f\u00e5 udleveret skemaet der. N\u00e5r du udfylder ans\u00f8gningen, er det vigtigt, at du giver tilladelse til at kommunen indhenter relevant information, f.eks. fra dit barns l\u00e6ge, daginstitution eller skole. I ans\u00f8gningsskemaet finder du et felt, hvor du kan give tilladelse. Kontakt Center for Social Indsats skriftligt i brev, p\u00e5 e-mail, telefonisk eller personligt. Brev: Center for Social indsats Tofteb\u00e6ksvej, 12 2800 Kgs. Lyngby E-mail: socialindsats@ltk.dk Telefon: I kommunens tr\u00e6ffetid tlf: 45 97 33 36 mandag-onsdag 09.00 15.30 torsdag 09.00 17.00 fredag 09.00 13.30 S\u00e5dan forl\u00f8ber ans\u00f8gningsprocessen N\u00e5r Center for Social Indsats har modtaget din ans\u00f8gning, f\u00e5r du et kvitteringsbrev. Vi sender brevet til din e-boks, hvis du har oprettet en. Hvis ikke modtager du kvitteringsbrevet med almindelig post. Afh\u00e6ngig af sagens karakter kan du blive indkaldt til en personlig samtale med en sagsbehandler fra Centret for Social Indsats. Det vil typisk v\u00e6re tilf\u00e6ldet for familier, der s\u00f8ger for f\u00f8rste gang. Hvis vi mangler oplysninger til behandling af din ans\u00f8gning, eller vurderer, at du har behov for r\u00e5d og vejledning i forbindelse med din ans\u00f8gning, vil du blive kontaktet telefonisk af en sagsbehandler. For at kunne beregne den indt\u00e6gt, du taber , har vi brug for dokumentation for behovet for tabt arbejdsfortjeneste. Vi har ogs\u00e5 brug for l\u00f8nsedler, der dokumenterer din normale l\u00f8nindt\u00e6gt for en periode af 3 m\u00e5neder. Vi sender et brev til dig, n\u00e5r vi har afgjort din ans\u00f8gning. V\u00e6r opm\u00e6rksom p\u00e5, at vi sender alle breve til din e-boks, hvis du har oprettet en s\u00e5dan. Udbetaling af tabt arbejdsfortjeneste sker som en m\u00e5nedlig ydelse til din NemKonto. Beregning af tabt arbejdsfortjeneste Kommunen yder hel eller delvis d\u00e6kning af tabt arbejdsfortjeneste. For at blive kvalificeret til d\u00e6kning af tabt arbejdsfortjeneste skal du enten helt oph\u00f8re med at arbejde eller g\u00e5 ned i arbejdstid, og dermed miste hele eller dele af din indt\u00e6gt. Den tabte arbejdsfortjeneste fasts\u00e6ttes p\u00e5 baggrund af din tidligere bruttoindt\u00e6gt, dog h\u00f8jst med et bel\u00f8b p\u00e5 27.940 kr. pr. m\u00e5ned (2013) Dette maksimum g\u00e6lder dog ikke for\u00e6ldre, der uden afbrydelse har f\u00e5et tabt arbejdsfortjeneste fra f\u00f8r 2011. Opf\u00f8lgningssamtale Kommunen f\u00f8lger op p\u00e5 alle sager om hel eller delvis tabt arbejdsfortjeneste mindst en gang om \u00e5ret. Det g\u00f8r vi for at sikre, at hj\u00e6lpen svarer til jeres behov, og at den g\u00e5r til det form\u00e5l, hj\u00e6lpen er givet til. Vi sender et brev til dig, n\u00e5r vi igangs\u00e6tter opf\u00f8lgningen af din sag. Du vil herefter blive indkaldt til en samtale i Handicapcenter K\u00f8benhavn eller kontaktet telefonisk af en sagsbehandler. Du skal v\u00e6re opm\u00e6rksom p\u00e5, at vi indhenter oplysninger fra SKAT For at kunne danne et grundlag for en bevilling det kommende \u00e5r har vi brug for: En arbejdsgivererkl\u00e6ring om fortsat reduceret arbejdstid Din vurdering af behovet for hj\u00e6lp det kommende \u00e5r L\u00f8nsedler for den periode du har modtaget hj\u00e6lp (ved delvis tabt arbejdsfortjeneste) Efter opf\u00f8lgningssamtalen vil du modtage en afg\u00f8relse om det kommende \u00e5rs beregning af kompensation for tabt arbejdsfortjeneste. Hvis dine forhold \u00e6ndrer sig Du har pligt til at oplyse kommunen, hvis der sker \u00e6ndringer i dine ans\u00e6ttelsesforhold, eller hvis du modtager feriedagpenge eller andre ydelser for de timer, du modtager tabt arbejdsfortjeneste. Hvorn\u00e5r f\u00e5r du svar? Behandlingsfristen for ans\u00f8gninger om d\u00e6kning af Tabt arbejdsfortjeneste kan vare op til 6 uger - dette under foruds\u00e6tning af, at de n\u00f8dvendige l\u00e6geerkl\u00e6ringer m.v. foreligger. Se kommunens sagsbehandlingsfrister her . Hvis du vil klage Hvis du \u00f8nsker at klage over kommunens afg\u00f8relse, skal du sende din klage til kommunen inden fire uger. Derefter har kommunen har fire uger til at genvurdere din sag. Hvis kommunen fastholder afg\u00f8relsen, sender kommunen klagen videre til det Sociale N\u00e6vn sammen med papirerne i din sag. Hvis du \u00f8nsker at klage over en afg\u00f8relse, som er truffet af kommunens B\u00f8rn og Unge-udvalg , skal du indbringe din sag for Ankestyrelsen inden fire uger efter, at du har f\u00e5et meddelelse om afg\u00f8relsen. Den Uvildige Konsulentordning p\u00e5 Handicapomr\u00e5det (DUKH) kan give dig uvildig r\u00e5dgivning, hvis din sag er g\u00e5et i h\u00e5rdknude, eller du f\u00f8ler dig uretf\u00e6rdigt behandlet. L\u00e6s mere om reglerne Her du kan l\u00e6se mere om reglerne for d\u00e6kning af tabt arbejdsfortjeneste: Tabt arbejdsfortjeneste , Social- og Integrationsministeriet Tabt arbejdsfortjeneste , DUKH\n"}