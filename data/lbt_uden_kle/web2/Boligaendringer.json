{"classes":[{"id":"","title":""}],"title":"Bolig\u00e6ndringer","text":"\u00c6ndring af boligens indretning skal v\u00e6re n\u00f8dvendig for, at boligen fortsat er egnet som opholdssted. Det kan f.eks. v\u00e6re at fjerne d\u00f8rtrin, s\u00e6tte st\u00f8tteh\u00e5ndtag op, \u00e6ndre i eksisterende rum, etablere slisker til k\u00f8restole og andet. Bevilling af bolig\u00e6ndringer sker p\u00e5 baggrund af en individuel, faglig vurdering af den enkeltes behov. Behovet skal v\u00e6re varigt. Frit valg af leverand\u00f8r Hvis du opfylder betingelserne for at f\u00e5 st\u00f8tte til en bolig\u00e6ndring, kan du enten benytte kommunens tilbud, eller benytte en anden h\u00e5ndv\u00e6rker og\/eller andre materialer mod betaling af en eventuel merpris. Ans\u00f8gning om bolig\u00e6ndringer Hvis du vil s\u00f8ge om en bolig\u00e6ndring skal du henvende dig til ergoterapeuterne i Center for Tr\u00e6ning og Omsorg via mail eller p\u00e5 telefon 45 97 30 00. Du vil h\u00f8re fra en ergoterapeut inden for 10 dage. L\u00e6s mere her - Pjece vedr\u00f8rende frit valg p\u00e5 boligindretningsomr\u00e5det - Skema vedr\u00f8rende frit valg p\u00e5 boligindretningsomr\u00e5det\n"}