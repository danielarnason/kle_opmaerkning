{"classes":[{"id":"","title":""}],"title":"Tilbud til ledige","text":"En tidlig, aktiv og virksomhedsn\u00e6r indsats hj\u00e6lper dig hurtigere i arbejde. Jobcentret kan blandt andet give dig tilbud om uddannelse og opkvalificering, l\u00f8ntilskud eller virksomhedspraktik, mentorst\u00f8tte med mere. Du kan h\u00f8re meget mere om de enkelte tilbud og redskaber i jobcentret, men uanset hvor meget jobcenteret og andre m\u00e5tte g\u00f8re for at st\u00f8tte dig i din jobs\u00f8gning, s\u00e5 er du den, der har st\u00f8rst indflydelse p\u00e5 at finde dit n\u00e6ste job. Afklaring Som b\u00e5de ledig og som sygemeldt kan du m\u00f8de ordet afklaring . Hermed menes afklaring af arbejdsevnen. For sygemeldte kan der v\u00e6re tale om afklaring til anden fors\u00f8rgelse (revalidering, fleksjob eller f\u00f8rtidspension). Desuden kan der eksempelvis v\u00e6re tale om afklaring af din arbejdsevne, inden dine sygedagpenge skal oph\u00f8re efter 52 uger. For en ung ledig person kan der v\u00e6re tale om et forl\u00f8b der skal lede til uddannelsesafklaring. For en jobs\u00f8gende person kan der v\u00e6re tale om at afklare realistiske besk\u00e6ftigelsesm\u00e5l. Ordin\u00e6r uddannelse Som hovedregel skal ordin\u00e6r uddannelse tages p\u00e5 Statens Uddannelsesst\u00f8tte (SU) eller p\u00e5 anden m\u00e5de finansieres af den studerende selv. Ledige under 30 \u00e5r, der modtager arbejdsl\u00f8shedsdagpenge, kontant- eller starthj\u00e6lp er som udgangspunkt afsk\u00e5ret fra at tage en ordin\u00e6r uddannelse, mens de modtager en ydelse. Dog er der undtagelser fra denne regel. Tal med en jobkonsulent \/ jobcenter om dine muligheder. Job med l\u00f8ntilskud Et job med l\u00f8ntilskud \u00f8ger dine muligheder for at f\u00e5 et fast job uden l\u00f8ntilskud. Det styrker dine kompetencer og giver dig et st\u00f8rre netv\u00e6rk. Stort set alle ledige kan blive ansat i job med l\u00f8ntilskud. Det g\u00e6lder ogs\u00e5, hvis du er revalidend, f\u00f8rtidspensionist eller hvis du har et handicap. Du kan s\u00f8ge job med l\u00f8ntilskud i private og offentlige virksomheder, b\u00e5de inden for dit nuv\u00e6rende fag eller i et fag, du ikke har pr\u00f8vet f\u00f8r. Du kan ogs\u00e5 s\u00f8ge en l\u00f8ntilskudsstilling i udlandet, hvis virksomheden har hjemsted i Danmark. L\u00e6s om dine muligheder og de regler der g\u00e6lder for henholdsvis private og offentlige ans\u00e6ttelser I privat virksomhed En l\u00f8ntilskudsstilling i en privat virksomhed er en almindelig ans\u00e6ttelse, hvor virksomheden f\u00e5r tilskud til din l\u00f8n i en tidsbegr\u00e6nset periode. For at blive ansat i en l\u00f8ntilskudsstilling i en privat virksomhed skal du dog have modtaget dagpenge i samlet set seks m\u00e5neder eller have v\u00e6ret p\u00e5 kontanthj\u00e6lp i seks m\u00e5neder i tr\u00e6k. Nogle grupper kan komme i l\u00f8ntilskudsjob tidligere - eksempelvis hvis du er enlig fors\u00f8rger, over 50 \u00e5r eller uden en afsluttet uddannelse ud over folkeskolen. Varighed En ans\u00e6ttelse med l\u00f8ntilskud er oftest p\u00e5 mellem tre og seks m\u00e5neder. I s\u00e6rlige tilf\u00e6lde kan du blive ansat i op til et \u00e5r. Perioden afh\u00e6nger af dine kvalifikationer og kompetencer i forhold til jobbet. Den normale arbejdstid er 37 timer om ugen, men er du deltidsforsikret, kan du blive ansat i et deltidsjob med l\u00f8ntilskud. L\u00f8n Med en l\u00f8ntilskudsstilling i en privat virksomhed bliver du ansat p\u00e5 almindelige l\u00f8n- og arbejdsvilk\u00e5r. Du f\u00e5r l\u00f8n, og din arbejdsgiver f\u00e5r et tilskud til din l\u00f8n. Arbejdsgiveren skal skrive en ans\u00e6ttelseskontrakt, hvori l\u00f8n- og arbejdsvilk\u00e5r og den forventede tilskudsperiode fremg\u00e5r. Virksomheden modtager l\u00f8ntilskuddet med henblik p\u00e5 at opl\u00e6re dig og\/eller at bidrage til din kompetenceudvikling. Du kan kun opsiges i overensstemmelse med g\u00e6ldende overenskomster og lovgivning. N\u00e5r du er i l\u00f8ntilskud, skal du stadig s\u00f8ge arbejde og st\u00e5 til r\u00e5dighed for arbejdsmarkedet. Og du kan ikke optjene dagpenge i den periode, hvor l\u00f8ntilskuddet l\u00f8ber. Lav en aftale med dit jobcenter Det er en god ide, hvis du selv finder en relevant virksomhed, der vil ansatte dig i en stilling med l\u00f8ntilskud. Aftalen skal dog godkendes i dit jobcenter, inden du starter. I jobcentret kan du ogs\u00e5 f\u00e5 hj\u00e6lp til at finde et job med l\u00f8ntilskud - b\u00e5de inden for dit nuv\u00e6rende fag eller i et fag, du ikke har pr\u00f8vet f\u00f8r. \u00d8nsker du at s\u00f8ge en l\u00f8ntilskudstilling i udlandet, kr\u00e6ver det, at virksomheden har hjemsted i Danmark. I offentlig virksomhed Du kan ogs\u00e5 blive ansat i l\u00f8ntilskudsstilling i det offentlige. Der er intet krav om, hvor l\u00e6nge du skal have v\u00e6ret ledig. Du kan begynde i en offentlig l\u00f8ntilskudsstilling umiddelbart efter, du har meldt dig ledig. Aftalen skal dog godkendes i dit jobcenter. Virksomhedspraktik Som praktikant kan du f\u00e5 indsigt i et fag, du ikke kender, i et fag du har pr\u00f8vet f\u00f8r, eller i et fag du allerede har uddannelse i. Du kan komme i virksomhedspraktik: Hvis du ikke umiddelbart kan komme i job med eller uden l\u00f8ntilskud I alle typer af virksomheder, dog ikke i en virksomhed, hvor du har v\u00e6ret ansat f\u00f8r. Praktikken kan h\u00f8jst vare fire uger, hvis du f\u00e5r dagpenge og h\u00f8jst tretten uger, hvis du f\u00e5r kontanthj\u00e6lp. Kontakt dit jobcenteret, hvis du vil i virksomhedspraktik. Vejen til job Virksomhedspraktikken giver dig mulighed for at l\u00e6re en virksomhed bedre at kende og for at vise, om du passer til jobbet, s\u00e5 virksomheden m\u00e5ske kan tilbyde dig et job med eller uden l\u00f8ntilskud. Har du brug for et kursus, s\u00e5 du \u00f8ger din mulighed for at blive ansat i virksomheden, kan du og virksomheden kontakte din besk\u00e6ftigelseskonsulent og h\u00f8re mere om muligheden for et kursus. Som praktikant i en virksomhed F\u00e5r du kontanthj\u00e6lp eller dagpenge ikke l\u00f8n M\u00e5 du kun arbejde i virksomhedens normale arbejdstid M\u00e5 du h\u00f8jst arbejde 37 timer om ugen Er du d\u00e6kket af kommunens forsikringsordning Er du omfattet arbejdsmilj\u00f8loven og lov om forbud mod forskelsbehandling p\u00e5 arbejdsmarkedet. Du er ikke omfattet af almindelige regler for l\u00f8nmodtagere, som er fastsat ved lov eller kollektiv overenskomst. Som virksomhedspraktikant skal du stadig S\u00f8ge job Dokumentere, at du tjekker dine jobforslag p\u00e5 www.jobnet.dk mindst hver 7. dag Opdatere dit cv p\u00e5 Jobnet mindst hver 12. uge Sygemelde dig p\u00e5 samme m\u00e5de som tidligere og til din arbejdsgiver sp\u00f8rg din jobkonsulent, hvis du er i tvivl. Jobrotation - giver plads til efteruddannelse Bliv vikar for en medarbejder der skal p\u00e5 efteruddannelse - det kalder vi jobrotation. Alle der har modtaget dagpenge eller kontanthj\u00e6lp i mindst tre m\u00e5neder sammenlagt eller sammenh\u00e6ngende - afh\u00e6ngigt af ydelse - kan blive vikar i jobrotation. Vikariatet kan h\u00f8jst vare et \u00e5r og skal v\u00e6re p\u00e5 mindst ti timer om ugen. N\u00e5r du er ansat i en jobrotationsstilling, genoptjener du ikke din dagpengeret, men du bruger heller ikke af din dagpengeperiode, fordi du f\u00e5r overenskomstm\u00e6ssig l\u00f8n. De ledige, der er i fare for at falde ud af dagpengesystemet fra januar til juli 2013, kommer fortrinsvis forrest i k\u00f8en til de vikarjob, som jobrotationen skaber. Kontakt dit jobcenter, hvis du vil v\u00e6re vikar i jobrotation. F\u00e5 erfaring, netv\u00e6rk og styrk dine kompetencer Som vikar i jobrotation l\u00f8ser du opgaver i samarbejde med dine kolleger. Du l\u00e6rer en virksomhed at kende, du f\u00e5r erfaring og styrker din faglighed. Har du eller virksomheden brug for det, kan du: Komme p\u00e5 kursus i for eksempel hygiejne, erhvervsreng\u00f8ring, salg eller truckkort Starte vikariatet med opl\u00e6ring af den kollega, du skal vikariere for. Ans\u00e6ttelse og l\u00f8n Du bliver ansat og f\u00e5r l\u00f8n efter den g\u00e6ldende overenskomst indenfor omr\u00e5det. Du skal derfor ikke dokumentere, at du tjekker dine jobforslag p\u00e5 Jobnet hver uge, da du ikke er omfattet af besk\u00e6ftigelseslovgivningen V\u00e6r opm\u00e6rksom p\u00e5, at den tid du er i vikariatet, ikke altid er den samme tid, som du er ansat. I nogle tilf\u00e6lde starter du dit vikariat i fx en ul\u00f8nnet praktik eller i et job med l\u00f8ntilskud. Voksenl\u00e6rling Er du fyldt 25 \u00e5r, kan du blive voksenl\u00e6ring inden for fag, hvor der er gode besk\u00e6ftigelsesmuligheder eller mangel p\u00e5 arbejdskraft. Voksenl\u00e6rlingeordningen er en genvej til en faglig uddannelse for dig, der ikke har en erhvervsuddannelse, og som er fyldt 25 \u00e5r. Du har ogs\u00e5 mulighed for at bruge ordningen, hvis du har en uddannelse, men s\u00e5 g\u00e6lder disse regler: Hvis uddannelsen er afsluttet eller har v\u00e6ret brugt inden for de sidste 5 \u00e5r, kan der ikke bevilges tilskud . Hvis uddannelsen ikke er afsluttet eller har v\u00e6ret brugt inden for de sidste 5 \u00e5r, anses den for for\u00e6ldet, og der kan derfor gives tilskud. Hvis du er ledig, under 30 \u00e5r og har modtaget kontanthj\u00e6lp eller dagpenge i mindst seks m\u00e5neder, kan der gives tilskud. Hvis du er ledig, over 30 \u00e5r og har modtaget kontanthj\u00e6lp eller dagpenge i mindst ni m\u00e5neder, kan der gives tilskud. Som voksenl\u00e6rling skifter du mellem skole- og praktikperioder. Uddannelsen tager almindeligvis mellem to og fire \u00e5r, med mindre du har relevant erfaring, der g\u00f8r, at du kan gennemf\u00f8re uddannelsen hurtigere p\u00e5 merit. Som voksenl\u00e6rling f\u00e5r du: Garanti for mindstel\u00f8n for ufagl\u00e6rte Job og en fagl\u00e6rt uddannelse p\u00e5 samme tid Styrket din faglighed Bedre mulighed for at f\u00e5 job i fremtiden Et netv\u00e6rk p\u00e5 arbejdspladsen Papir p\u00e5, hvad du kan. Se hvilke uddannelser du kan tage som voksenl\u00e6rling . Seniorjob Hvis du er berettiget til at g\u00e5 p\u00e5 efterl\u00f8n inden for 5 \u00e5r fra det tidspunkt, hvor din dagpengeret udl\u00f8ber, kan du s\u00f8ge om seniorjob i din bop\u00e6lskommune. I et seniorjob bliver du ansat i kommunen i henhold til g\u00e6ldende overenskomst. Indtil kommunen ans\u00e6tter dig i et seniorjob, er du berettiget til kompensationsydelse, som svarer til din dagpengesats. Din arbejdsgiver i kommunen modtager et \u00e5rligt tilskud. Derfor optjener du ikke timer til en ny dagpengeperiode, s\u00e5 l\u00e6nge du er i seniorjob. Du skal desuden st\u00e5 til r\u00e5dighed for et formidlet ordin\u00e6rt arbejde og have et aktivt CV p\u00e5 Jobnet. Ans\u00e6ttelsen i seniorjob er tidsbegr\u00e6nset og oph\u00f8rer dagen f\u00f8r, du kan g\u00e5 p\u00e5 efterl\u00f8n. Du skal fortsat betale kontingent og efterl\u00f8nsbidrag til din a-kasse. Ans\u00f8gning seniorjob Du kan s\u00f8ge tidligst tre m\u00e5neder f\u00f8r og senest to m\u00e5neder efter, din dagpengeperiode udl\u00f8ber. Din ans\u00f8gning skal indeholde: Dokumentation fra din a-kasse p\u00e5 at du har ret til at g\u00e5 p\u00e5 efterl\u00f8n, samt fra hvorn\u00e5r. Din dagpengesats. Tre konkrete forslag til stillinger i kommunen som du kan se dig selv i. Et opdateret CV. Du kan rekvirere yderligere information samt ans\u00f8ge om seniorjob hos Lyngby-Taarb\u00e6k i Center for \u00d8konomi og Personale..\n"}