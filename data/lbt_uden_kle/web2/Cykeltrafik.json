{"classes":[{"id":"","title":""}],"title":"Cykeltrafik","text":"Det er attraktivt at cykle i Lyngby-Taarb\u00e6k. Kommunen har allerede i dag et udbygget cykelstinet, der giver mulighed for at bruge cyklen dagligt til s\u00e5vel arbejde som indk\u00f8b. Cykelstinettet giver ogs\u00e5 gode muligheder for den mere fritidsbetonede cykeltrafik til de rekreative omr\u00e5der. Kommunens m\u00e5ls\u00e6tning for stinettet er, at det skal sikre, at fodg\u00e6ngere og cyklister nemt og sikkert kan komme til og fra kommunens bydele, institutioner, stationer, butikscentre og rekreative omr\u00e5der. Desuden skal stierne sikre gode regionale forbindelser p\u00e5 tv\u00e6rs af kommunegr\u00e6nsen. Kort over cykelstier, cykelbaner og separate stier Her kan du se, hvor Lyngby-Taarb\u00e6k Kommune har cykelstier, cykelbaner og separate stier stier . Cykelsuperstier Lyngby-Taarb\u00e6k Kommune er indg\u00e5et i et kommunalt netv\u00e6rk sammen med 17 kommuner og Region Hovedstaden med henblik p\u00e5 at udvikle cykelpendlerkonceptet. Der er 3 planlagte ruter der g\u00e5r igennem Lyngby-Taarb\u00e6k Kommune: Aller\u00f8druten, som fra K\u00f8benhavn f\u00f8lger Lyngbyvejen og Kongevejen til Aller\u00f8de og med mulighed for forl\u00e6ngelse til Hiller\u00f8d. Ring 4 ruten, som fra Buddingevej l\u00f8ber ad Ring 4 til Ballerup og videre mod Albertslund. Helsing\u00f8rruten, som fra K\u00f8benhavn f\u00f8lger J\u00e6gersborgvej og Helsing\u00f8rmotorvejen til Helsing\u00f8r. Du kan l\u00e6se mere om cykelsuperstierne her . Kommunen har sammen med de andre kommuner p\u00e5 Aller\u00f8druten ans\u00f8gt Vejdirektoratet pulje til etablering af cykelsuperstier. Kommunen afventer om st\u00f8ttemuligher.\n"}