{"classes":[{"id":"","title":""}],"title":"Vedligeholdelse af lejebolig","text":"Indvendig vedligeholdelse Du skal selv vedligeholde din bolig indvendig. I mange af kommunens udlejningsejendomme er der oprettet en indvendig vedligeholdelseskonto til hver enkelt lejem\u00e5l. I 2013 bliver der hensat et \u00e5rligt bel\u00f8b p\u00e5 43,00 kr. pr. m 2 p\u00e5 lejem\u00e5lets indvendige vedligeholdelseskonto. Bel\u00f8bet indg\u00e5r i den husleje, som du betaler. Bel\u00f8bet, der bliver hensat p\u00e5 vedligeholdelseskontoen, indeksregulerer Ejendomskontoret hvert \u00e5r den 1. januar. BEM\u00c6RK at Ejendomskontoret vedligeholder og fornyer vand- og gashaner, el-afbrydere, WC-kummer, cisterner, vaskekummer, badekar, ruder, k\u00f8kkenelementer, k\u00f8kkenborde, k\u00f8leskabe, komfurer, emh\u00e6tter m.v., der h\u00f8rer til lejem\u00e5let, medmindre der fremg\u00e5r andet af lejekontrakten eller din misligholdelse er skyld i forringelsen. S\u00e5dan benytter du din vedligeholdelseskonto F\u00f8r du indk\u00f8ber materialer og p\u00e5begynder vedligeholdelsesarbejder, skal du have en aftale med Distriktskontoret. Distriktskontoret - telefon 45 97 36 86 email: distriktskontoret@ltk.dk Du kan benytte vedligeholdelseskontoen til maling, hvidtning og tapetsering af v\u00e6gge, lofter og tr\u00e6v\u00e6rk. Du kan ogs\u00e5 benytte kontoen til gulvlak inde i boligen. Udgifter til pensler, malerruller og andet v\u00e6rkt\u00f8j bliver ikke betalt af vedligeholdelseskontoen - disse v\u00e6rkt\u00f8jer skal du selv betale. Hvis der ikke er oprettet en indvendig vedligeholdelseskonto i lejem\u00e5let, kan du kontakte Ejendomskontoret og f\u00e5 en aftale med dem om etablering af en vedligeholdelseskonto for din bolig. Ved genudlejning af ledige lejem\u00e5l etablerer Ejendomskontoret altid en vedligeholdelseskonto. Krav til indvendige vedligeholdelsesarbejder Du skal male v\u00e6gge i lyse og neutrale farver - og kun male med en farve pr. v\u00e6g. Du m\u00e5 kun anvende hvid farve til maling\/hvidtning af lofter. Udvendig vedligeholdelse Ejendomskontoret s\u00f8rger for den udvendige vedligeholdelse af ejendommen. Den udvendige vedligeholdelse omfatter den udvendige klimask\u00e6rm, dvs. d\u00f8re, vinduer, tage, v\u00e6gge, trapper, trappeopgange, udhuse, skure m.v. Observerer du skader eller fejl p\u00e5 ejendommmen, beder vi dig melde det til vicev\u00e6rten med det samme.\n"}