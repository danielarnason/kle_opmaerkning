{"classes":[{"id":"","title":""}],"title":"Taarb\u00e6k Havn","text":"Taarb\u00e6k Havn ligger ved \u00d8resundskysten. Her finder du ingen strand, men du kan stadig bade fra en bro ved havnens sydlige mole. Bunden er af n\u00e6sten rent sand, og for enden af badebroen er vandet cirka halvanden meter dybt. Havnen blev bygget i 1866 af fiskere, men med en \u00f8konomisk h\u00e5ndsr\u00e6kning fra lokale borgere og rige landstedsejere. Selvom havnen oprindeligt var tilt\u00e6nkt fiskerne, veg de efterh\u00e5nden pladsen for lystb\u00e5desejlere. I dag har havnen 100 b\u00e5dpladser. Efter du har k\u00f8let af i vandet, er her alts\u00e5 rig lejlighed til at kigge p\u00e5 de mange lystb\u00e5de eller bare suge stemningen og den daglige gang i havnen ind. Find vej Taarb\u00e6k Havn, 2930 Klampenborg Bus nummer 388 k\u00f8rer fra Lyngby Station og stopper ved Taarb\u00e6k Havn. Turen tager cirka 25 minutter. Parkering Der er ingen parkeringspladser p\u00e5 havnen. Du kan i stedet parkere langs Taarb\u00e6k Strandvej, der ligger cirka 50 meter fra havneomr\u00e5det. Her er fri parkering i to timer. Bl\u00e5 Flag Friluftsr\u00e5det gav i 2012 Bl\u00e5 Flag til Taarb\u00e6k Havn. Det Bl\u00e5 Flag markerer, at der i Taarb\u00e6k Havn er ekstra fokus p\u00e5 at passe p\u00e5 milj\u00f8et, samtidig med at g\u00e6sterne f\u00e5r en kvalitetsoplevelse. Taarb\u00e6k Havn har hejst Bl\u00e5 Flag hvert \u00e5r siden 1992. Faciliteter Toiletter To redningsposter og fire redningskranse p\u00e5 havnen Rednings- og brandslukningsudstyr Bruser i toiletbygningen Vaskeri Borde og b\u00e6nke Affaldsspande Informationstavler Lys og el p\u00e5 broer og havneomr\u00e5det Frasortering af glas, metal, plastik m.m. Milj\u00f8station til spildolie og milj\u00f8farligt affald Restaurant L\u00e6s ogs\u00e5: Strande og badevand Badevandsprofiler\n"}