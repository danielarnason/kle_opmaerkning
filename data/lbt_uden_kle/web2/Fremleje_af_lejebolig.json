{"classes":[{"id":"","title":""}],"title":"Fremleje af lejebolig","text":"Foruds\u00e6tning for fremleje Du har under visse forhold ret til at fremleje din bolig i op til 2 \u00e5r. Du skal kunne dokumentere overfor Ejendomskontoret , at du skal v\u00e6re v\u00e6k fra din bolig p\u00e5 grund af studieophold, midlertidig forflyttelse eller lignende. Ejendomskontoret kan give afslag p\u00e5 ans\u00f8gning om fremleje, hvis: Ejendommen omfatter mindre end 13 beboelseslejligheder Det samlede antal beboere i boligen vil overstige antallet af beboelsesrum Ejendomskontoret i \u00f8vrigt har en rimelig grund, for eksempel hvis du f\u00f8r har fremlejet din bolig i kort tid efter, du vil fremleje den igen Ans\u00f8gning om fremleje Vil du fremleje din lejebolig, skal du udfylde en ans\u00f8gning, denne beder du om p\u00e5 Ejendomskontoret . Du sender ans\u00f8gningen om fremleje af din bolig til Ejendomskontoret p\u00e5 r\u00e5dhuset enten med post eller mail. Adresse: Ejendomskontoret Lyngby R\u00e5dhus Lyngby Torv 17 2800 Kgs. Lyngby E-mail: ejendomskontoret@ltk.dk Kan Ejendomskontoret godkende din ans\u00f8gning om fremleje, modtager du en skriftlig godkendelse. Hvis Ejendomskontoret ikke godkender din ans\u00f8gning, kan du klage til Boligretten . Skriftlig aftale med den person, der fremlejer din bolig Du skal lave en skriftlig fremlejeaftale med den person, der skal fremleje din bolig. Ejendomskontoret skal have en kopi af fremlejeaftalen, inden perioden for fremleje begynder. Du er ansvarlig for din lejebolig - ogs\u00e5 n\u00e5r du fremlejer den Selv om du har fremlejet din bolig, har du fortsat ansvaret for boligen, de tilh\u00f8rende installationer, hvidevarer m.v. Du har ogs\u00e5 ansvaret for, at personen, der fremlejer din bolig, overholder ejendommens husorden og ud\u00f8ver en forsvarlig adf\u00e6rd og brug af boligen.\n"}