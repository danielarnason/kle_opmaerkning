{"classes":[{"id":"","title":""}],"title":"Ans\u00e6t en voksenl\u00e6rling - med tilskud","text":"Din virksomhed kan f\u00e5 tilskud hvis ans\u00e6ttelsen sker inden for et fag med gode besk\u00e6ftigelsesmuligheder eller mangel p\u00e5 arbejdskraft. Voksenl\u00e6rlinge er s\u00e5ledes en oplagt mulighed for at omskole en del af arbejdsstyrken til fagl\u00e6rte h\u00e5ndv\u00e6rkere inden for de brancher, der er ramt af flaskehalse. Der m\u00e5 dog ikke v\u00e6re mere end 40 elever i skolepraktik inden for omr\u00e5det. Din virksomhed f\u00e5r tilskud i timen til voksenl\u00e6rlingens l\u00f8n i praktikperioderne i op til 2 \u00e5r af uddannelsen. Der tages udgangspunkt i at der gives en del merit, s\u00e5 uddannelsens l\u00e6ngde ikke r\u00e6kker for langt udover tilskudsperioden. Din virksomhed skal altid selv betale, hvad der minimum svarer til mindstel\u00f8nnen for ufagl\u00e6rte inden for faget. I skoleperioderne er der mulighed for at f\u00e5 tilskud fra Arbejdsgivernes Elevrefusion (AER). Se Besk\u00e6ftigelsesregion Hovedstaden og Sj\u00e6llands liste over m\u00e5lgrupper og fag der kan ydes tilskud til p\u00e5 www.brhovedstadensjaelland.dk Voksenl\u00e6rlingeordningen - med f\u00e5 ord Voksenl\u00e6rlingen skal v\u00e6re over 25 \u00e5r og ufagl\u00e6rt. Voksenl\u00e6rlingen kan b\u00e5de v\u00e6re ledig eller besk\u00e6ftiget. Din virksomhed f\u00e5r et tilskud i timen til voksenl\u00e6rlingens l\u00f8n i praktikperioderne i de f\u00f8rste 2 \u00e5r af uddannelsen (kontakt jobcentret for at h\u00f8re den aktuelle sats). Din virksomhed skal altid betale hvad der mindst svarer til mindstel\u00f8nnen for en ufagl\u00e6rt inden for faget. Se hvilke omr\u00e5der der ydes tilskud til p\u00e5: www.brhovedstadensjaelland.dk S\u00e5dan g\u00f8r du Kontakt Jobcenter Lyngby-Taarb\u00e6k p\u00e5 telefon 45 97 30 00 eller e-mail jobcenter@ltk.dk . Vi kan fort\u00e6lle dig om dine muligheder for at ans\u00e6tte en voksenl\u00e6rling.\n"}