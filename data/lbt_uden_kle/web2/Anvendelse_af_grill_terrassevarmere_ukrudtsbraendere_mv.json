{"classes":[{"id":"","title":""}],"title":"Anvendelse af grill, terrassevarmere, ukrudtsbr\u00e6ndere m.v.","text":"Generelt Udvis forsigtighed ved enhver form for brug grill, terrassevarmere, ukrudtsbr\u00e6ndere og lignende Anvendelse m\u00e5 ikke ske i n\u00e6rhed af brandbare overflader, brandbare genstande og brandbare oplag Forlad aldrig en t\u00e6ndt grill, terrassevarmere eller ukrudtsbr\u00e6nder Indend\u00f8rs brug er ikke tilladt. Der er risiko for kulilteforgiftning. Grill som placeres t\u00e6ttere p\u00e5 bygninger end 5 m Skal anbringes p\u00e5 et stabilt og ubr\u00e6ndbart underlag Anvend tr\u00e6kul, tr\u00e6briketter og lignende, hvis grillen er beregnet til fast br\u00e6ndstof Opt\u00e6nding skal foretages med elektrisk grillt\u00e6nder, papir, opt\u00e6ndingsblokke eller lignende Benyt kun opt\u00e6ndingsv\u00e6ske, s\u00e5fremt grillen er kold Start opt\u00e6ndingen i god tid, brug den sunde fornuft og t\u00f8m f\u00f8rst indholdet af grillen dagen efter eller sluk gl\u00f8derne med vand f\u00f8r bortskaffelse. Grill p\u00e5 altaner, tagterrasser og carporte Foruden reglerne om brug af grill t\u00e6ttere end 5 m fra bygning er f\u00f8lgende ogs\u00e5 g\u00e6ldende: Altanen, terrassen eller carporten skal have mindst en \u00e5ben langside Anvend ikke opt\u00e6ndingsv\u00e6ske Vis hensyn til naboer ved anvendelse. Forh\u00f8r dig hos dit boligselskab eller boligforening, om der er regler for brug af grill. H\u00e6ld aldrig en br\u00e6ndbar v\u00e6ske p\u00e5 en grill, der har v\u00e6ret ild i. Der er ofte en lille gl\u00f8d et sted i kullene, s\u00e5 hvis der h\u00e6ldes en br\u00e6ndbar v\u00e6ske p\u00e5, kan der uden varsel opst\u00e5 en eksplosion eller en eksplosionsagtig brand og give dig eller andre, der st\u00e5r ved siden af, alvorlige forbr\u00e6ndinger. beredskabet Gasgrill Se retningslinjerne for anvendelse af grill, som beskrevet i foreg\u00e5ende afsnit, og v\u00e6r opm\u00e6rksom p\u00e5: Placering og anvendelse angivet af producenten Der m\u00e5 maksimalt anvendes en gasflaske med et indhold p\u00e5 max. 11 kg Hvis der skulle opst\u00e5 en stikflamme - sluk for gassen og flammen vil stoppe Brug aldrig vand p\u00e5 en gasgrill Anvendelse af st\u00f8rre grill og ildsteder skal ske mere end 5 m fra bygninger med tegl tag og mere end 15 m fra bygninger med let ant\u00e6ndeligt tag Engangsgrill, som har v\u00e6ret anvendt i naturen, slukkes med vand og bortskaffes inden stedet forlades. Terrassevarmere M\u00e5 kun anvendes udend\u00f8rs. Skal v\u00e6re slukket og tilstr\u00e6kkeligt afk\u00f8let under p\u00e5fyldning af br\u00e6ndstof Terrassevarmeren skal anbringes p\u00e5 et plant og stabilt underlag. Hvis terrassevarmeren v\u00e6lter kan flydende gas str\u00f8mme til br\u00e6nderen med en kraftig opblusning til f\u00f8lge Producentens anvisninger om afstande fra br\u00e6ndbart materiale skal overholdes. Ukrudtsbr\u00e6ndere Undg\u00e5 brug i t\u00f8rkeperioder eller i kraftig bl\u00e6st S\u00f8rg for at have vand eller andet brandslukningsudstyr ved h\u00e5nden Udvis stor forsigtighed ved brug i n\u00e6rheden af plankev\u00e6rker, bygninger m.v. Hold \u00f8je med flammen og forlad aldrig en t\u00e6ndt ukrudtsbr\u00e6nder Ukrudtet skal kun varmes ikke br\u00e6ndes v\u00e6k Forlad ikke br\u00e6ndende eller gl\u00f8dende ukrudt (eller andre materialer) G\u00f8r evt. omgivelserne v\u00e5de inden brug af ukrudtsbr\u00e6nderen. Forebyggelse af brand ved s\u00e6rlige risici Foretag reparation og klarg\u00f8ring af motork\u00f8ret\u00f8jer, knallerter, motorcykler m.v. i bygninger med st\u00f8rste forsigtig Omh\u00e6ldning og p\u00e5fyldning af br\u00e6ndstof samt opstart af motorer b\u00f8r foreg\u00e5 i det fri I k\u00e6lderrum m\u00e5 der ikke oplagres mere end 25 liter benzin samlet i hele k\u00e6lderen Vis hensyn og minimer lugtgener ved reparation og klarg\u00f8ring i k\u00e6ldre i etagebyggeri Oliem\u00e6ttede klude (fernis, olie, farve, lak, m.v.) kan selvant\u00e6nde. Bortskaf kludene straks efter brug f.eks. i en t\u00e6tlukket, ubr\u00e6ndbar beholder eller i en lukket og lufttom plasticpose i en udend\u00f8rs skraldspand.\n"}