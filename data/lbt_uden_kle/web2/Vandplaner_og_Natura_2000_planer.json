{"classes":[{"id":"","title":""}],"title":"Vandplaner og Natura 2000 planer","text":"Vandplaner og vandhandleplaner EU kr\u00e6ver bedre vandl\u00f8b og s\u00f8er i alle medlemslande inden \u00e5r 2015. Det betyder, at vi ogs\u00e5 i Danmark skal lave mange forbedringer i vandl\u00f8b og s\u00f8er i de kommende \u00e5r. Staten har den 22. december 2011 vedtaget vandplanerne, og kommunerne skal nu lave vandhandleplaner og senere det praktiske arbejde ude i vandl\u00f8b og s\u00f8er. Lyngby-Taarb\u00e6k Kommune er omfattet af Vandplan 2010-2015. \u00d8resund. Hovedvandopland 2.3 Lyngby-Taarb\u00e6k Kommunes vandhandleplan har v\u00e6ret i offentlig h\u00f8ring indtil 7. september 2012 . Kommunen skal herefter indarbejde h\u00f8ringssvar i planen. Planen skulle have v\u00e6ret vedtaget senest 22. december 2012. Natur- og Milj\u00f8klagen\u00e6vnet meddelte den 4. december 2012, at de statslige vandplaner er ugyldige, fordi den supplerende h\u00f8ring p\u00e5 otte dage i december 2011 var alt for kort. N\u00e6vnet har dermed oph\u00e6vet vedtagelsen af de 23 statslige vandplaner og hjemviser sagerne til fornyet behandling i Naturstyrelsen. Afg\u00f8relsen betyder, at den supplerende h\u00f8ring skal g\u00e5 om, men det betyder ogs\u00e5, at de kommunale handleplaner, som netop i disse uger bliver vedtaget rundt om i landets kommuner, er ugyldige. Milj\u00f8minister Ida Auken oplyser, at hun nu afventer en redeg\u00f8relse fra Naturstyrelsen for, hvorn\u00e5r og hvordan en ny h\u00f8ring hurtigst muligt kan gennemf\u00f8res, s\u00e5 alle parter bliver inddraget s\u00e5 godt som muligt. Den videre proces med ny h\u00f8ring mv. er endnu ikke lagt fast af Naturstyrelsen. Det betyder, at den kommunale vandhandleplan, der blev godkendt med forebehold for den statslige udmelding af kommunalbestyrelsen i december afventer offentligg\u00f8relse, indtil der kommer en udmelding fra Naturstyrelsen om den videre proces for b\u00e5de vandplanen og vandhandleplanen. Natura 2000 planer Natura 2000-planerne er en samlet plan for, hvordan vi sikrer fremgangen i vores vigtigste natur, Natura 2000-omr\u00e5derne. Der er lagt naturplaner for 246 naturomr\u00e5der, og hver plan indeholder sin egen opskrift p\u00e5, hvordan man her skal behandle naturen for, at den kan udvikle sig positivt. Kommunerne og Naturstyrelsen skal inden udgangen af 2012 udarbejde handleplaner for, hvordan de vil n\u00e5 m\u00e5lene i Natura 2000-planerne. I Lyngby-Taarb\u00e6k Kommune er der 2 Natura 2000 omr\u00e5der; 139 \u00d8vre M\u00f8lle\u00e5dal, Fures\u00f8 og Frederiksdal Skov og 144 Nedre M\u00f8lle\u00e5dal og J\u00e6gersborg Dyrehave . Kommunale handleplan for 139 \u00d8vre M\u00f8lle\u00e5dal, Fures\u00f8 og Frederiksdal Skov har v\u00e6ret i offentlig h\u00f8ring i perioden fra 8. juni til 17. august 2012 og er endelig offentliggjort. Plejeplaner for Naturstyrelsens arealer (144 Nedre M\u00f8lle\u00e5dal og J\u00e6gersborg Dyrehave og 139 \u00d8vre M\u00f8lle\u00e5dal, Fures\u00f8 og Frederiksdal Skov) har v\u00e6ret i offentlig h\u00f8ring i perioden fra 8. juni til 17. august 2012 og de endelig offentliggjort.\n"}