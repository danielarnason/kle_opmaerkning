{"classes":[{"id":"","title":""}],"title":"L\u00e5n til boligindskud","text":"Du kan s\u00f8ge kommunen om l\u00e5n til beboerindskud, hvis du flytter i en almen bolig. Det er et krav, at boligen f\u00f8rste gang skal v\u00e6re taget i brug den 1. april 1964 eller senere. Der kan ydes l\u00e5n til b\u00e5de lejligheder og enkeltv\u00e6relser. Du kan ikke s\u00f8ge om l\u00e5n, hvis du flytter i en almen ungdomsbolig uden selvst\u00e6ndigt k\u00f8kken. Kommunen skal som hovedregel yde l\u00e5n s\u00e5kaldt pligtl\u00e5n hvis din husstands indkomst ligger under en bestemt gr\u00e6nse. Selv om din husstands indkomst er h\u00f8jere end den fastsatte gr\u00e6nse, kan kommunen alligevel yde beboerindskudsl\u00e5n eller garantere for l\u00e5n. Dette kaldes frivillige l\u00e5n . Disse l\u00e5n kan ydes, uanset hvorn\u00e5r boligen er taget i brug. Kommunen bestemmer selv, i hvilke tilf\u00e6lde kommunen vil yde et frivilligt l\u00e5n. l\u00e6s mere p\u00e5 borger.dk\n"}