{"classes":[{"id":"","title":""}],"title":"Brugerbestyrelser Dagtilbud","text":"For\u00e6ldrebestyrelser i dagtilbud For\u00e6ldre med b\u00f8rn i en kommunal og selvejende daginstitution eller en kommunal dagpleje har lov til at oprette en for\u00e6ldrebestyrelse. Der er forskel p\u00e5 bestyrelsens rolle i kommunale dagtilbud og i selvejende dagtilbud. For de kommunale dagtilbud er rammerne for for\u00e6ldrebestyrelserne fastsat i den kommunale styrelsesvedt\u00e6gt. Der er s\u00e6rlige rammer for de selvejende institutioner. Her kan du l\u00e6se den kommunale styrelsesvedt\u00e6gt , som danner rammen for for\u00e6ldrebestyrelsernes arbejde i kommunale dagtilbud. I de selvejende daginstitutioner er bestyrelsesarbejdet lidt anderledes. Det kan du l\u00e6se mere om p\u00e5 de enkelte selvejende- og puljeinstitutioners hjemmesider. For\u00e6ldrer\u00e5det For\u00e6ldrer\u00e5det er for\u00e6ldrestyret. For at styrke samarbejdet mellem for\u00e6ldrebestyrelserne p\u00e5 tv\u00e6rs af kommunens samlede dagtilbud er det muligt for for\u00e6ldrene at m\u00f8des i et for\u00e6ldrer\u00e5d. Deltagerne i for\u00e6ldrer\u00e5det er en for\u00e6ldrerepr\u00e6sentant fra hver for\u00e6ldrebestyrelse i kommunen. For\u00e6ldrerepr\u00e6sentanterne dr\u00f8fter f\u00e6lles opgaver og tiltag og eventuelle kommunale initiativer mv. Sm\u00e5b\u00f8rnsr\u00e5det Sm\u00e5b\u00f8rnsr\u00e5det best\u00e5r af repr\u00e6sentanter fra for\u00e6ldrer\u00e5det og for\u00e6ldrerepr\u00e6sentanter fra for\u00e6ldrebestyrelsen i dagplejen. Sm\u00e5b\u00f8rnsr\u00e5det er et samarbejdsorgan p\u00e5 tv\u00e6rs af kommunen, som bl.a. dr\u00f8fter f\u00e6lles opgaver og tiltag. Alle sm\u00e5b\u00f8rnsr\u00e5dsmedlemmer deltager i sm\u00e5b\u00f8rnsforum. Sm\u00e5b\u00f8rnsforum I Sm\u00e5b\u00f8rnsforum sidder for\u00e6ldrerepr\u00e6sentanter fra sm\u00e5b\u00f8rnsr\u00e5det, medlemmer af B\u00f8rne- og Ungdomsudvalget, ledelsesrepr\u00e6sentanter og to f\u00e6llestillidsrepr\u00e6sentanter fra omr\u00e5det. Formanden for B\u00f8rne- og Ungdomsudvalget leder m\u00f8derne. Sm\u00e5b\u00f8rnsforum skal sikre dialog og debat om emner af betydning for det samlede dagtilbudsomr\u00e5de. Herudover skal Sm\u00e5b\u00f8rnsforum medvirke til at dele information om bl.a. \u00e6ndringer af dagtilbuddenes virksomhed. Her kan du l\u00e6se referaterne for de seneste m\u00f8der i sm\u00e5b\u00f8rnsforum.\n"}