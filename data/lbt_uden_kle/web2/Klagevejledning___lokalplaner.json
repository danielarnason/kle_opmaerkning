{"classes":[{"id":"","title":""}],"title":"Klagevejledning - lokalplaner","text":"Hvad er der mulighed for at klage over? Du kan klage over retlige sp\u00f8rgsm\u00e5l. Retlige sp\u00f8rgsm\u00e5l er bl.a.: Om planen overholder Planlovens regler om borgerinddragelse mv. Om der er uoverensstemmelse mellem lokalplan og kommuneplan Om Planloven, kommuneplanen og lokalplanen er rigtigt fortolket Om et byggeprojekt mv. er lokalplanpligtigt Om der skal udarbejdes en VVM-vurdering i forbindelse med et anl\u00e6g Om en dispensation fra en lokalplan er lovlig Om de almindelige forvaltningsretlige regler vedr\u00f8rende habilitet, partsh\u00f8ring, ligebehandling mv. er fulgt. Klagereglerne fremg\u00e5r af Planlovens 58. Milj\u00f8vurdering I forbindelse med et planforslag tr\u00e6ffer kommunalbestyrelsen beslutning om, hvorvidt der skal udarbejdes en milj\u00f8vurdering i henhold til Lov om milj\u00f8vurdering af planer og programmer. Der er mulighed for at klage over, at der ikke er udarbejdet en milj\u00f8vurdering i forbindelse med lokalplanforslaget. Hvis der er lavet en milj\u00f8vurdering i forbindelse med lokalplanen, er der mulighed for at klage over den, n\u00e5r lokalplanen er endeligt vedtaget. Det kan du l\u00e6se mere om i lovens 16. Hvem kan klage? Milj\u00f8ministeren og alle med en retlig interesse i sagens udfald kan klage, herunder ogs\u00e5 nationalparkfonde, der er oprettet efter Lov om nationalparker. Landsd\u00e6kkende foreninger og organisationer, hvis hovedform\u00e5l er at beskytte natur og milj\u00f8 eller varetage v\u00e6sentlige brugerinteresser inden for arealanvendelsen kan ogs\u00e5 klage. Foreningen eller organisationen skal desuden have vedt\u00e6gter eller love, som dokumenterer dens form\u00e5l og medlemstallet skal v\u00e6re mindst 100. Du kan l\u00e6se om, hvem der kan klage i Planlovens 59. Hvordan klager man? Hvis du \u00f8nsker at klage, skal klagen sendes til kommunalbestyrelsen, Center for Milj\u00f8 og Plan, R\u00e5dhuset, Lyngby Torv 17, 2800 Kgs. Lyngby eller e-mail: miljoplan@ltk.dk . miljoplan@ltk.dk Fristen for at klage Klagen skal v\u00e6re modtaget af kommunen inden 4 uger fra den dag, afg\u00f8relsen er meddelt. Hvis afg\u00f8relsen er offentligt bekendtgjort, typisk her p\u00e5 hjemmesiden, regnes klagefristen fra bekendtg\u00f8relsen. Hvis klagefristen udl\u00f8ber p\u00e5 en l\u00f8rdag eller en helligdag, forl\u00e6nges fristen til den f\u00f8lgende hverdag. Behandling af klagen Senest 3 uger efter klagefristens udl\u00f8b sender kommunen din klage videre til Natur- og Milj\u00f8klagen\u00e6vnet . Kommunens egne bem\u00e6rkninger vil blive sendt sammen med klagen, og du vil blive orienteret om, hvilke bem\u00e6rkninger den haft. Du har mulighed for at kommentere dem over for Natur- og Milj\u00f8klagen\u00e6vnet. Natur- og Milj\u00f8klagen\u00e6vnet vil i forbindelse med klager opkr\u00e6ve et gebyr p\u00e5 500 kr. N\u00e6vnet vil efter modtagelsen af klagen sende en opkr\u00e6vning p\u00e5 gebyret. N\u00e6vnet vil ikke begynde behandlingen af klagen, f\u00f8r gebyret er modtaget. Gebyret tilbagebetales, hvis der gives helt eller delvis medhold i klagen. Vejledning om gebyrordningen kan findes p\u00e5 Natur- og Milj\u00f8klagen\u00e6vnets hjemmeside. Hvis du vil indbringe Natur- og Milj\u00f8klagen\u00e6vnet afg\u00f8relse for domstolene Natur- og Milj\u00f8klagen\u00e6vnets afg\u00f8relse kan indbringes for domstolene. Hvis afg\u00f8relsen skal for domstolene, skal retssagen v\u00e6re anlagt inden 6 m\u00e5neder efter, at Natur- og Milj\u00f8klagen\u00e6vnet har meddelt sin afg\u00f8relse. Uanset om der anl\u00e6gges en retssag for domstolene, g\u00e6lder Natur- og Milj\u00f8klagen\u00e6vnets afg\u00f8relse, indtil domstolen m\u00e5ske bestemmer noget andet. I Planlovens 62 fremg\u00e5r reglerne for indbringelse af klager til domstolene. L\u00e6s mere om: Lokalplaner Midlertidige retsvirkninger - lokalplaner Klagemuligheder - lokalplaner Indsigelser og bem\u00e6rkninger - lokalplaner\n"}