{"classes":[{"id":"","title":""}],"title":"Tilsyn p\u00e5 plejecentrene","text":"Som led i tilsynet med indsatsen over for \u00e6ldre m.fl. foretager Lyngby-Taarb\u00e6k Kommune hvert \u00e5r et uanmeldt tilsynsbes\u00f8g p\u00e5 hvert af kommunens plejecentre. Tilsynet bliver gennemf\u00f8rt af personale fra BDO Kommunernes Revision A\/S og tager udgangspunkt i Servicelovens bestemmelser. Derudover foretager Sundhedsstyrelsen et uanmeldt tilsyn p\u00e5 plejecentrene. Tilsynet bliver gennemf\u00f8rt af personale fra Embedsl\u00e6gerne i Hovedstaden. Sundhedsstyrelsens tilsyn er rettet mod de sundhedsfaglige forhold p\u00e5 plejehjemmene og tager udgangspunkt i Sundhedslovens bestemmelser. Det videre arbejde med tilsyn p\u00e5 plejecentrene Efter hvert tilsyn bliver der udarbejdet en tilsynsrapport. Rapporten bliver fulgt op af ledelsen og bliver sendt i h\u00f8ring i bruger- og p\u00e5r\u00f8render\u00e5dene og Seniorr\u00e5det. Efterf\u00f8lgende bliver rapporten forelagt Social- og sundhedsudvalgets medlemmer til orientering. Hvert \u00e5r bliver der udarbejdet en redeg\u00f8relse for den samlede tilsynsindsats. Redeg\u00f8relsen bliver forelagt kommunalbestyrelsen og sendt i h\u00f8ring i Seniorr\u00e5det og bruger- og p\u00e5r\u00f8render\u00e5dene. Vil du l\u00e6se mere De enkelte rapporter om tilsyn og den ledelsesm\u00e6ssige opf\u00f8lgning samt redeg\u00f8relsen for den samlede tilsynsindsats kan l\u00e6ses her.\n"}