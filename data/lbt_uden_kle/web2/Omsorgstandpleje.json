{"classes":[{"id":"","title":""}],"title":"Omsorgstandpleje","text":"Hvem kan f\u00e5 omsorgstandpleje? Du kan f\u00e5 omsorgstandpleje hvis: du bor p\u00e5 et af kommunens plejecentre du bor i eget hjem, men p\u00e5 grund af varige fysiske eller psykiske handicap ikke kan benytte de almindelige tandplejetilbud Omsorgstandplejen er et tilbud om forebyggende og behandlende tandpleje. Tilbuddet baseres p\u00e5 behov og p\u00e5 de realistiske muligheder for at gennemf\u00f8re en behandling. Ordningen er frivillig. Omsorgstandplejen er ikke en akut-tandpleje. Kun personer, der er visiteret til det, er omfattet af Omsorgstandplejen. Hvordan bliver jeg visiteret til omsorgstandpleje? Hvis du flytter ind p\u00e5 et af kommunens omr\u00e5decentre, vil du blive tilbudt omsorgstandplejen. Er du hjemmebunden skal ans\u00f8gning om omsorgstandpleje ske til Visitationskontoret i Center for Tr\u00e6ning og Omsorg, tlf. 4597 3000, bedst mellem kl. 9:00 og 10:00. Hvor foreg\u00e5r tandbehandlingen? Unders\u00f8gelse og behandling foreg\u00e5r p\u00e5 omr\u00e5decenteret eller i eget hjem. Er der tale om mere komplicerede behandlinger kan transport til en kommunal tandklinik v\u00e6re n\u00f8dvendig. Den kommunale Tandpleje betaler ikke for transport til behandlingsstedet. Egenbetaling Din egenbetaling i 2013 er 39,- kr. pr. m\u00e5ned. Gode r\u00e5d om den daglige hjemmetandpleje for \u00e6ldre\n"}