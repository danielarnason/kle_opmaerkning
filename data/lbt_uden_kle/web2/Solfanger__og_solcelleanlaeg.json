{"classes":[{"id":"","title":""}],"title":"Solfanger- og solcelleanl\u00e6g","text":"Byzone Ops\u00e6tning af solfanger- og solcelleanl\u00e6g, som ikke i n\u00e6vnev\u00e6rdig grad p\u00e5virker h\u00f8jde- og afstandsforhold i forhold til bygningsreglementet 2010 kap. 2 p\u00e5 fritliggende enfamiliehuse og sammenbyggede enfamiliehuse i byzone kr\u00e6ver ikke tilladelse fra kommunen p\u00e5 betingelse af: Solfanger- og solcelleanl\u00e6gget p\u00e5s\u00e6ttes p\u00e5 bygningens eksisterende tag\/facade konstruktion. (ikke p\u00e5 jord) Bygningsreglement 2010, herunder de bebyggelsesregulerende bestemmelser om h\u00f8jde og afstandsforhold i BR10 kap. 2. vedr. byggeret er overholdt. Ops\u00e6tningen af solceller eller solfanger ikke er i strid med g\u00e6ldende lokalplaner og byplanvedt\u00e6gter. Ops\u00e6tningen af solfanger- og solcelleanl\u00e6g ikke er i strid med g\u00e6ldende tinglyste deklarationer. Bygningen ikke er fredet eller bevaringsv\u00e6rdig i g\u00e6ldende lokalplan eller registeret med bevaringsv\u00e6rdi 1-3 i kulturstyrelsen database. Bygningen ikke er omfattet af bestemmelser om kulturmilj\u00f8er. Bygningen ikke er omfattet af bestemmelser om naturbeskyttelse. S\u00e5fremt et af de overst\u00e5ende punkter ikke kan opfyldes, skal der ans\u00f8ges om godkendelse \/ byggetilladelse hos kommunen. \u00d8nskes et anl\u00e6g placeret p\u00e5 carport\/garage\/udhus eller lignende sm\u00e5bygninger, skal du v\u00e6re opm\u00e6rksom p\u00e5, at h\u00f8jde og afstandsforhold for disse bygninger er overholdt jf. BR10 kap. 2. Hvis anl\u00e6gget \u00f8nskes etableret p\u00e5 jorden, skal der sendes en ans\u00f8gning til kommunen, der med udgangspunkt i anl\u00e6ggets h\u00f8jde og omfang vil afg\u00f8re om dette vil kr\u00e6ve en byggetilladelse. Landzone Ovenst\u00e5ende retningslinjer for, hvorn\u00e5r solfanger- og solcelleanl\u00e6g kr\u00e6ver tilladelse fra kommunen, er ogs\u00e5 g\u00e6ldende i landzone. V\u00e6r dog opm\u00e6rksom p\u00e5, at enfamiliehuse, der er tilladt opf\u00f8rt p\u00e5 baggrund af en landzonetilladelse, kan have s\u00e6rlige krav til udformning, som ogs\u00e5 skal overholdes. Anl\u00e6g i landzone, der kr\u00e6ver byggetilladelse, kr\u00e6ver ogs\u00e5 tilladelse i henhold til planloven. zonestatus Du kan se om din ejendom ligger i byzone eller landzone p\u00e5 Lyngby-Taarb\u00e6ks Kommunekort. \u00d8vrigt byggeri. Etagebolig- og erhvervsbyggeri, fritst\u00e5ende anl\u00e6g, m.m. Der skal indhentes byggetilladelse inden ops\u00e6tningen. Ans\u00f8gning til kommunen skal v\u00e6re bilagt facadetegninger, samt redeg\u00f8relse for b\u00e6rende konstruktioner og fastg\u00f8relse af panelerne. Hvor kan du s\u00f8ge information? Kommunen anbefaler, at dit projekt afstemmes med ovenst\u00e5ende bestemmelser og retningslinjer trin for trin eventuelt i samarbejde med en r\u00e5dgiver. P\u00e5 Lyngby-Taarb\u00e6ks Kommuneplan og p\u00e5 Lyngby- Taab\u00e6k Kommunes WebGIS, kan benyttes til at f\u00e5 et overblik over, hvilke rammer og retningslinier, der g\u00e6lder for din ejendom. Kommuneplan WebGIS Endvidere kan du l\u00e6se mere om regler og retningslinjer for ops\u00e6tning af solfanger- og solcelleanl\u00e6g p\u00e5 disse link: Energistyrelsens vejledning om solceller og solfangere kan ses her Naturstyrelsens notat om ops\u00e6tning af solfangere\/solcelleanl\u00e6g kan ses her Bygningers bevaringsv\u00e6rdi kan ses her Bygningsreglementet finder du her Til orientering har Byplanudvalget den 15-06-2010 truffet principiel afg\u00f8relse om forbud mod ops\u00e6tning af solfangere\/solcelleanl\u00e6g mm. p\u00e5 bevaringsv\u00e6rdige bygninger i kategori 1 til 3, der skal derfor s\u00f8ges om dispensation, s\u00e5fremt bygningen er bevaringsv\u00e6rdig i kategori 1 til 3. byggesag@ltk.dk Kr\u00e6ver anl\u00e6gget tilladelse, skal du fremsende situationsplan, facadetegning af anl\u00e6gget med angivelse af omfang, h\u00f8jde og afstande m.v. samt visuel illustration (fotos el.) til Center for Milj\u00f8 og Plan. S\u00e5fremt der ved gennemgang af ovenst\u00e5ende reglementer og bestemmelser opst\u00e5r tvivl eller tolkningssp\u00f8rgsm\u00e5l i relation til din plan om opf\u00f8relse af anl\u00e6g, kan du rette henvendelse til Center for Milj\u00f8 og Plan tel. 45 97 30 00 eller p\u00e5 byggesag@ltk.dk . V\u00e6rd at vide Ikke alle tagkonstruktioner kan b\u00e6re de relativt tunge anl\u00e6g. F\u00e5 eventuelt en bygningssagkyndig til at vurdere din tagkonstruktion, f\u00f8r du v\u00e6lger at ops\u00e6tte et anl\u00e6g. Anl\u00e6g kan v\u00e6re udf\u00f8rt i mere eller mindre blanke og reflekterende materialer. Kommunen anbefaler derfor, at du ved beslutning om placering af et anl\u00e6g p\u00e5 tag eller facade, tager hensyn, der minimerer eventuelle refleksionsgener for de n\u00e6rmeste naboer. Der g\u00f8res opm\u00e6rksom p\u00e5, at det er ejers ansvar at sikre sig, at solcelleanl\u00e6gget ikke giver refleksioner, der er til gene for de omkringliggende naboer.\n"}