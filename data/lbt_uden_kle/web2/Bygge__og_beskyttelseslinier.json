{"classes":[{"id":"","title":""}],"title":"Bygge- og beskyttelseslinier","text":"Naturbeskyttelseslovens bygge- og beskyttelseslinjer er vigtige brikker i bevarelsen af Lyngby-Taarb\u00e6k Kommunes mange naturomr\u00e5der og kulturv\u00e6rdier. Det betyder, at du ikke uden videre m\u00e5 bygge, plante, \u00e6ndre i terr\u00e6net eller lignende inden for de f\u00f8lgende fem linjer: Skovbyggelinjen Fortidsmindebeskyttelseslinjen S\u00f8- og \u00e5beskyttelseslinjen Kirkebyggelinjen Strandbeskyttelseslinjen Naturstyrelsen L\u00e6smere p\u00e5 Naturstyrelsens hjemmeside Hvor er beskyttelseslinjerne? Ved hj\u00e6lp af Min Byggetilladelse kan du se, om din grund ligger inden for en bygge- og beskyttelseslinje. Via en s\u00f8gning i Min Byggetilladelse kan du se bygge- og beskyttelseslinjerne enkeltvis. Du kan ogs\u00e5 generelt orientere dig om, hvor linjerne er trukket i kommunen ved at anvende kommunekort . Bem\u00e6rk at Fortidsmindebeskyttelseslinjen er under redigering. Kan du s\u00f8ge dispensation? Du kan s\u00f8ge dispensation fra bygge- og beskyttelseslinjerne hos Center for Milj\u00f8 og Plan. V\u00e6r dog opm\u00e6rksom p\u00e5, at det som udgangspunkt er sv\u00e6rt at f\u00e5 en dispensation. Strandbeskyttelseslinjen adskiller sig ved, at det her er Naturstyrelsen, der skal have din ans\u00f8gning. L\u00e6s Naturstyrelsens folder om strandbeskyttelseslinjen . Her finder du mere information om, hvordan du s\u00f8ger dispensation hos styrelsen, og hvilke krav der er til en ans\u00f8gning. Er du er i tvivl om reglerne for bygge- og beskyttelseslinjerne, eller om din grund ligger indenfor en eller flere af linjerne, kan du kontakte Center for Milj\u00f8 og Plan for r\u00e5d og vejledning p\u00e5 e-mail . L\u00e6s ogs\u00e5 Natur- og kulturbeskyttelse\n"}