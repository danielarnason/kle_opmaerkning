{"classes":[{"id":"","title":""}],"title":"Fripladstilskud","text":"Hvis du mener du er berettiget til hel\/delvis \u00f8konomisk friplads, skal du ans\u00f8ge om det via Digitale Pladsanvisning Digital pladsanvisning Du skal kun lave en ans\u00f8gning, ogs\u00e5 selvom du har flere b\u00f8rn p\u00e5 adressen. Hvem kan f\u00e5 fripladstilskud? Du kan s\u00f8ge om fripladstilskud hvis du\/I har en husstandsindkomst i \u00e5r 2013 p\u00e5 under 493.300 kr. f\u00f8r skat. Hvis husstandsindkomsten er 158.801 kr. eller derunder f\u00e5r du\/I fuld friplads. Det er altid den aktuelle indkomst fripladsen beregnes ud fra. Den personlige indkomst opg\u00f8res, som bruttoindkomsten minus AM-\/ATP-bidrag. Hvis du er enlig fors\u00f8rger, f\u00e5r du et fradrag i indkomsten p\u00e5 yderligere 55.559 kr. i \u00e5r 2013. Er der mere end et barn under 18 \u00e5r i hjemmet, forh\u00f8jes indt\u00e6gtsgr\u00e6nserne med 7.000 kr. for hvert barn ud over det f\u00f8rste. Neds\u00e6ttelse af betalingen f\u00e5r virkning fra den 1. i den m\u00e5ned, hvor ans\u00f8gningen er modtaget. Hvis din indt\u00e6gt \u00e6ndrer sig Hvis dit barn f\u00e5r bevilget hel\/delvis \u00f8konomisk friplads, skal du huske at orientere Pladsanvisningen, hvis din indt\u00e6gt stiger med 10% eller mere. Du har altid pligt til at orientere Pladsanvisningen om varige stigninger i indt\u00e6gten i \u00e5rets l\u00f8b, eller andre forhold der har betydning for retten til \u00f8konomisk friplads. Hvis dit barn skifter fra en institutionstype til en anden, skal du ikke ans\u00f8ge om \u00f8konomisk friplads igen, medmindre du har \u00e6ndringer i din indkomst. Den \u00f8konomiske friplads vil automatisk forts\u00e6tte, og beregne din friplads ud fra den nye takst. Fripladstilskud til SFO p\u00e5 privat skole Du kan ogs\u00e5 s\u00f8ge om hel\/delvis \u00f8konomisk friplads, hvis dit barn g\u00e5r i SFO p\u00e5 en privat skole. Du s\u00f8ger ogs\u00e5 her via Digitale Pladsanvisning, men husk at notere p\u00e5 ans\u00f8gningen, at dit barn g\u00e5r p\u00e5 en privat skole og hvilken. N\u00e5r du har f\u00e5et besked om, at din ans\u00f8gning er bevilliget, s\u00e5 skal du hver m\u00e5ned sende dokumentation for din betaling for SFO en til pladsanvisning@ltk.dk , som s\u00e5 vil refundere det bel\u00f8b du er berettiget til, til din Nemkonto. Digital pladsanvisning Socialp\u00e6dagogisk friplads I forbindelse med ans\u00f8gning om hel\/delvis socialp\u00e6dagogisk friplads, skal du f\u00f8rst s\u00f8ge om \u00f8konomisk friplads. Du kan f\u00e5 mere information vedr. fripladstilskud ved at kontakte pladsanvisning@ltk.dk Mere information om fripladstilskud Reglerne for \u00f8konomisk friplads fremg\u00e5r af bekendtg\u00f8relse nr. 868 24. juni 2011 . FRIPLADSTILSKUD I DAGTILBUD, SFO OG KLUB: Fripladsskala i 2013-niveau Egenbetaling i pct. af fuld tilskudsberettiget for\u00e6ldrebetaling Indt\u00e6gt Til og med 158.801 kr. 0 pct. 158.801 - 162.321 kr 5 pct. 162.322 - 493.299 kr Egenbetaling forh\u00f8jes med 1 pct. for hver 3.520 kr. s indt\u00e6gtsstigning 493.300 kr. og derover 100 pct. egenbetaling\n"}