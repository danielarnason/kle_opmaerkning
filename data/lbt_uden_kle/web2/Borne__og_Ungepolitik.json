{"classes":[{"id":"","title":""}],"title":"B\u00f8rne- og Ungepolitik","text":"Vision for B\u00f8rne- og Ungepolitik De besidder v\u00e6rdifulde ressourcer og oplever, at voksne tager dem alvorligt, lytter og har tillid til dem som selvst\u00e6ndige mennesker. B\u00f8rn og unge oplever og er medansvarlige for, at der er plads til alle i et f\u00e6llesskab med rum og respekt for forskellighed. I Lyngby-Taarb\u00e6k Kommune tages udgangspunkt i et helhedssyn p\u00e5 barndommen og ungdommen. B\u00f8rn og unge tilbringer en stor del af deres hverdag i institutionaliserede rammer, der er trygge og af en kvalitet, s\u00e5 alle b\u00f8rn og unge opn\u00e5r og videreudvikler alsidige kompetencer. Dette stiller h\u00f8je krav til voksnes samarbejde og dialog p\u00e5 tv\u00e6rs af de forskellige milj\u00f8er, b\u00f8rn og unge f\u00e6rdes i. For\u00e6ldrene er b\u00f8rnenes v\u00e6sentligste kontakt til voksne, og familien udg\u00f8r basen i b\u00f8rn og unges liv. Det er for\u00e6ldrene, der har hovedansvaret for at sikre b\u00f8rnenes udvikling og trivsel og Lyngby-Taarb\u00e6k Kommune st\u00f8tter for\u00e6ldrene i varetagelsen af denne opgave. V\u00e6rdier i B\u00f8rne- og Ungepolitik 1. K\u00e6rlighed, tryghed og omsorg i tydelige og sammenh\u00e6ngende rammer Voksne har tid til b\u00f8rn og unge og er n\u00e6rv\u00e6rende og lyttende. B\u00f8rn og unge f\u00e6rdes i et milj\u00f8, hvor de voksne udg\u00f8r trygge og tydelige rammer. Voksnes engagement giver glade og motiverede b\u00f8rn og unge. Voksne t\u00f8r v\u00e6re voksne og opdrage, stille krav samt udvise konsekvens i handlinger. Der er helhed og sammenh\u00e6ng i de voksnes indsats. 2. Venner, f\u00e6llesskab og socialt ansvar B\u00f8rn og unge er en del af et f\u00e6llesskab og indg\u00e5r i n\u00e6re venskabsrelationer med andre. B\u00f8rn og unge er socialt ansvarlige og n\u00e6rer omsorg for andre mennesker. B\u00f8rn og unge udviser tolerance og respekt for forskelligheder. 3. Rum til leg og fordybelse B\u00f8rn og unge har frirum til at handle selvst\u00e6ndigt og eksperimentere uden voksnes direkte indblanding og regulering. B\u00f8rn og unge fordyber sig p\u00e5 deres egne pr\u00e6misser inden for rammer, der er afstemt i forhold til den enkelte. B\u00f8rn og unge udfolder sig i inspirerende omgivelser s\u00e5vel inde som ude. 4. Mangfoldighed i l\u00e6ring og udvikling B\u00f8rn og unge indg\u00e5r i aktiviteter og undervisning, der fremmer alsidig l\u00e6ring, udvikling og en sund livsstil. B\u00f8rn og unge udfordres og stimuleres til at udvikle deres intellektuelle, kreative, fysiske og sociale f\u00e6rdigheder. B\u00f8rn og unge har overblik over og mulighed for at v\u00e6lge imellem alsidige tilbud af aktiviteter. 5. Medansvar og medindflydelse B\u00f8rn og unge har reel medindflydelse p\u00e5 og medansvar for egen hverdag. B\u00f8rn og unge er \u00e5bne mennesker med forst\u00e5else og respekt for kulturelle og milj\u00f8m\u00e6ssige v\u00e6rdier. B\u00f8rn og unge opfatter andre som ligev\u00e6rdige uanset k\u00f8n og andre forskelle, og ser mangfoldighed mellem mennesker som en ressource. B\u00f8rn og unge kender til demokratiets vilk\u00e5r og spilleregler og involverer sig i det omkringliggende samfund.\n"}