{"classes":[{"id":"","title":""}],"title":"Regnbede","text":"Et regnbed er en lille omr\u00e5de i haven, hvor der er en fordybning i jorden. I fordybningen opsamles regnvandet, inden det enten fordamper eller siver ned i jorden. I regnbedet kan du s\u00e6tte planter, som t\u00e5ler, at jorden i bedet veksler mellem at v\u00e6re meget fugtig og i perioder m\u00e5ske n\u00e6sten t\u00f8r. Det kan v\u00e6re blomsterplanter som fx gul iris og l\u00f8vefod, prydgr\u00e6sser, buske og tr\u00e6er som fx solb\u00e6r, pil eller birk. Du kan ogs\u00e5 fylde bedet med sten. Et regnbed hj\u00e6lper dig ikke kun med at kontrollere, hvor regnvandet ophober sig i din have. Det kan ogs\u00e5 v\u00e6re et dekorativt element i haven og forbedre levevilk\u00e5rene for fugle og sm\u00e5dyr. Foto kommer Regnbed. Foto: Asger K. Jacobsen www.haven.dk Hvordan laver du et regnbed? Det er relativt ukompliceret at lave et regnbed. Via en rende i gr\u00e6spl\u00e6nen f\u00f8res regnvandet fra nedl\u00f8bsr\u00f8ret til fx et lavtliggende bed. Har du ikke en naturlig fordybning i din have, kan du selv grave en. For at v\u00e6re sikker p\u00e5 at du opn\u00e5r en god nedsivning af vandet, er det en god ide at blande sand eller grus i regnbedets jord. L\u00e6s Haveselskabets guide til, hvordan du laver et regnbed. V\u00e6r opm\u00e6rksom p\u00e5 at dit regnbed er stort nok til at rumme store m\u00e6nger regn - fx i tilf\u00e6lde af skybrud. at bedet dr\u00e6ner ordentligt, ellers risikerer du en oversv\u00f8mmet have. Sandet jord dr\u00e6ner bedre end kl\u00e6g lerjord. at et overl\u00f8b til fx faskine kan forhindre et overfyldt regnbed p\u00e5 grund af kraftig regn. at regnbedet ligger mindst to meter fra naboskel og dit hus, hvor bedet h\u00e6lder v\u00e6k fra bygningen. at bedet skal ligge fem meter fra dit hus, hvis du har k\u00e6lder. Hvad med \u00f8konomien? I flere kommuner kan du f\u00e5 refunderet en procentdel af det, du har betalt for at blive koblet til kloaksystemet, hvis du etablerer et regnbed. Den l\u00f8sning er ogs\u00e5 under overvejelse i Lyngby-Taarb\u00e6k Kommune. Husk at s\u00f8ge tilladelse! Som grundejer skal du have en tilladelse af kommunen, f\u00f8r du etablerer et regnbed. Det skyldes, at der er afstandskrav til drikkevandsboring, og at kommunen altid vil unders\u00f8ge, om der findes oplysninger om jordforureninger p\u00e5 din grund. Udfyld ans\u00f8gningsskema til nedsivning af regnvand elektronisk. Udskriv skemaet og send det til Center for Milj\u00f8 og Plan i et brev eller p\u00e5 e-mail: miljoplan@ltk.dk .\n"}