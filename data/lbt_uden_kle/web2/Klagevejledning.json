{"classes":[{"id":"","title":""}],"title":"Klagevejledning","text":"Du har mulighed for at klage over en betalingsaftale, modregning, parkeringsafgift og gebyrer, som Center for \u00d8konomi og Personale har truffet afg\u00f8relse om. En klage har ikke ops\u00e6ttende virkning, hvilket betyder, at den aftale, der er truffet afg\u00f8relse om, skal betales som fastsat. Hvis klageinstansen giver dig medhold, vil tilbagebetaling af det, som du allerede har indbetalt, finde sted hurtigst muligt. Du skal sende din klage til Opkr\u00e6vningen, som s\u00e5 efter revurdering, videresender klagen til rette klageinstans. Behandlingstid i kommunen vil normalt v\u00e6re 1 2 uger. Klage over fasts\u00e6ttelse af betalingsordning Underholdsbidrag, daginstitution, tilbagebetalingspligtig kontanthj\u00e6lp, dagpenge, boligsikring: Det Sociale N\u00e6vn for Region Hovedstaden. Klagen fremsendes til Lyngby-Taarb\u00e6k Kommune, Center for \u00d8konomi og Personale - Opkr\u00e6vningen. Klage over modregning \/ indtr\u00e6delse i overskydende skat Klage over modregning \/indtr\u00e6delse for underholdsbidrag, daginstitutionsrestance, boligst\u00f8tte, tilbagebetalingspligtig kontanthj\u00e6lp og andre krav efter sociallovgivningen, afg\u00f8res af Det Sociale N\u00e6vn. Klagen skal du sende til Lyngby-Taarb\u00e6k Kommune, Center for \u00d8konomi og Personale - Opkr\u00e6vningen. Klage over modregning mv. for andre kommunale krav, f.eks. p-afgifter, skal du sende til Lyngby-Taarb\u00e6k Kommune, Center for \u00d8konomi og Personale - Opkr\u00e6vningen. Du kan altid kontakte Opkr\u00e6vningen. Kontakt opkr\u00e6vningsafdelingen\n"}