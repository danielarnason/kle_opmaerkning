{"classes":[{"id":"","title":""}],"title":"Grundejers pligter ved private f\u00e6llesveje","text":"Grundejerens pligter er forskellige alt efter, om ejendommen gr\u00e6nser op til en offentlig vej og sti eller en privat f\u00e6llesvej og sti. Pligterne g\u00e6lder uanset om grundejeren har adgang til vejen, bortset fra de tilf\u00e6lde, hvor der er en tinglyst en adgangsbegr\u00e6nsning til vejen. Det g\u00e6lder ikke kun den vej ejendommen har udk\u00f8rsel til, men ogs\u00e5 eventuelle \u00f8vrige veje, der gr\u00e6nser op til grunden. Se om din ejendom gr\u00e6nser til en privat f\u00e6llesvej p\u00e5 dette kort . Grundejerens pligter Vedligeholdelse og istands\u00e6ttelse Det er de grundejere, hvis ejendom gr\u00e6nser til vejen, som har ansvaret for at vejen er i en ordentlig stand og ikke udg\u00f8r en f\u00e6rdselsm\u00e6ssig risiko. Kommer en forbi passerende til skade p\u00e5 din del af den private f\u00e6llesvej p\u00e5 grund af fx huller og uj\u00e6vnheder risikerer du at skulle betale erstatning. Hvis der ikke er tegnet en vedligeholdelses kontrakt med kommunen skal den enkelte grundejer vedligeholde vejen eller stien ud til vejmidten. Hvis du konstatere, at vejen der gr\u00e6nser til din ejendom ikke er i forsvarlig stand, kan du kontakte Arealdrift p\u00e5 arealerejendomme@ltk.dk og f\u00e5 skaden udbedret. Kommunen kan p\u00e5byde dig at istands\u00e6tte vejen og skaden vil blive udbedret p\u00e5 din regning. Kommunen anbefaler, at grundejerne etablerer en grundejerforening, vejlaug eller lignende. L\u00e6s mere om Vejlaug p\u00e5 private f\u00e6llesveje . P\u00e5 www.vejsektoren.dk kan du desuden l\u00e6se om istands\u00e6ttelse af private f\u00e6llesveje. Renholdelse Grundejeren skal holde fortov, rabatter og k\u00f8rebane rene for snavs, affald, visne blade og ukrudt ud for ejendommen. Affaldet m\u00e5 ikke fejes ned i rendestenen eller i rendestensbr\u00f8nde. Det anbefales af hensyn til milj\u00f8et at der ikke benyttes kemiske ukrudtsmidler. Benyt lugejern, damp- eller gasbehandling. Pas p\u00e5 brandfaren ved benyttelse af gas. Renholdelsen omfatter renholdelse af vejudstyr (skilte, standere, vejafm\u00e6rkning), hastighedsd\u00e6mpende foranstaltninger og vejafvanding (rendestensrist og br\u00f8nd samt r\u00f8rledning til kloakken). Du kan undg\u00e5 mange oversv\u00f8mmelser, hvis du fejer rendesten og rister fri for nedfaldne blade m.m. Beplantning Grundejeren har ansvaret for, at h\u00e6kke og beplantning ikke rager ud over ejendommens skel og udg\u00f8r en gene for f\u00e6rdslen, forringelse af trafiksikkerheden eller fremkommeligheden. Pligten til at klippe h\u00e6kke og besk\u00e6re beplantningen g\u00e6lder ogs\u00e5 omkring skilte, brandhaner og gadebelysning. Lyset skal uhindret kunne n\u00e5 vejarealet. L\u00e6s mere under Besk\u00e6ring af tr\u00e6er. Snerydning og glatf\u00f8rebek\u00e6mpelse P\u00e5 fortov og stiarealer og k\u00f8rebane ud for ejendommen skal grundejeren rydde for sne og foretage glatf\u00f8rebek\u00e6mpelse umiddelbart efter snefald eller glat f\u00f8re er indtruffet. Undg\u00e5 at bruge salt til glatf\u00f8rebek\u00e6mpelse af fortove, da salt \u00f8del\u00e6gger fliserne. Brug i stedet grus eller sand. L\u00e6s mere under N\u00e5r vinteren kommer . Grundejeren kan overdrage pligten til at snerydde og glatf\u00f8rebek\u00e6mpe til en anden person i ejendommen eller en person bosat i n\u00e6rheden. L\u00e6s mere under Fejeerkl\u00e6ring . Serviceordninger p\u00e5 private f\u00e6llesveje Kommunen tilbyder mod betaling forskellige serviceordninger. L\u00e6s mere om serviceordninger .\n"}