{"classes":[{"id":"","title":""}],"title":"Social boliganvisning","text":"Du skal bo i kommunen og have et akut og p\u00e5tr\u00e6ngende boligbehov. Boligerne anvises altid med baggrund i en individuel, \u00f8konomisk og samlet vurdering af den enkelte boligs\u00f8gendes behov. I denne vurdering indg\u00e5r ogs\u00e5 det tidsrum, som ans\u00f8geren har boet i kommunen. Kommunens mulighed for at formidle boliger, er begr\u00e6nset. Derfor er det vigtigt at sikre, at ledige boliger gives til de personer, der har det st\u00f8rste behov. Det afg\u00f8rende for vurderingen er dog graden af det akutte boligproblem. Du kan ikke f\u00e5 hj\u00e6lp til at finde en bolig, hvis du, set ud fra en helhedsvurdering (herunder dine \u00f8konomiske forhold), selv er i stand til at l\u00f8se problemet p\u00e5 en rimelig m\u00e5de. Den kommunale boliganvisning kan ikke opfylde \u00f8nsker om bestemte boligomr\u00e5der, bebyggelser, boligtyper mv. Hvis du ikke \u00f8nsker at tage imod det boligtilbud, som kommunen kan tilbyde, eller svarer p\u00e5 det fremsendte tilbud, slettes du af ventelisten. Lyngby-Taarb\u00e6k Kommune kan ikke akut hj\u00e6lpe borgere med en bolig, hvis de er flyttet til kommunen med et forudsigeligt boligproblem. Et boligproblem vil blandt andet kunne betegnes som forudsigeligt, n\u00e5r borgere: tager ophold hos familie, bekendte m.fl. indg\u00e5r et periodebestemt\/midlertidigt lejem\u00e5l tilmelder sig en ulovlig adresse tilflytter en bolig, som de - allerede p\u00e5 indflytningstidspunket - ved er uegnet i forhold til st\u00f8rrelse, \u00f8komomi mv. Akut bolign\u00f8d Er du husvild - alts\u00e5 st\u00e5r helt uden tag over hovedet og ikke selv kan skaffe husly - har kommunen pligt til at anvise dig og eventuelt din familie - husly, jf. servicelovens 80. Husly skal forst\u00e5s som en egnet midlertidig indkvartering. Du er selv ansvarlig for at finde en permanent bolig. Ungdomsboliger\/kollegiev\u00e6relser Unge, der er fyldt 18 \u00e5r men ikke fyldt 30 \u00e5r, som bor i kommunen og lige flytter hjemmefra. kan s\u00f8ge om en kommunal anvist ungdomsbolig\/kollegiev\u00e6relse. Har du tidligere boet i ungdomsbolig, p\u00e5 kollegiev\u00e6relse, selvst\u00e6ndigt v\u00e6relse eller bolig alene eller sammen med andre, kan du ikke blive skrevet op til en kommunalt anvist bolig. \u00c6ldreboliger \u00c6ldreboliger er beskrevet under \u00c6ldreboliger Klagemulighed En afg\u00f8relse om indstilling eller afvisning af en boligindstilling til den sociale boliganvisning er en administrativ afg\u00f8relse, der ikke kan klages over til en anden administrativ myndighed. S\u00e5fremt du alligevel er utilfreds med afg\u00f8relsen, m\u00e5 der anl\u00e6gges civilt s\u00f8gsm\u00e5l ved Retten i Lyngby.\n"}