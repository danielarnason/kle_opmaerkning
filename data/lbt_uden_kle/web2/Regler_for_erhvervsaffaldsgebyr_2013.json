{"classes":[{"id":"","title":""}],"title":"Regler for erhvervsaffaldsgebyr 2013","text":"Hvad er erhvervsaffaldsgebyret? Gebyret d\u00e6kker kommunens og forsyningens lovpligtige udgifter til generel planl\u00e6gning og administration af affaldsomr\u00e5det, der vedr\u00f8rer virksomheder. Det er f.eks. anvisninger, udarbejdelse af regulativer, affaldsdatasystem, information, planl\u00e6gning og omkostninger, der ikke kan henf\u00f8res til de enkelte affaldsordninger. Gebyret er ens for alle virksomheder. Dog er en r\u00e6kke virksomheder p\u00e5 forh\u00e5nd fritaget i henhold til affaldsbekendtg\u00f8relsen. Disse virksomheder modtager ikke en opkr\u00e6vning. Er der \u00e6ndringer i forhold til erhvervsaffaldsgebyr 2012? For virksomheder medf\u00f8rer det nogle sm\u00e5 \u00e6ndringer, som vi kort beskriver nedenfor. Erhvervsaffaldsgebyr opkr\u00e6ves efter reglerne i affaldsbekendtg\u00f8relsen . Lyngby-Taarb\u00e6k Forsyning opkr\u00e6ver erhvervsaffaldsgebyr 2013 af virksomheder, som ikke er omfattet af 60, stk. 1 3. De virksomheder som ikke bliver opkr\u00e6vet gennemg\u00e5s nedenfor: De virksomheder som bliver opkr\u00e6vet, men har mulighed for at s\u00f8ge fritagelse, kan du l\u00e6se om under i afsnittet Hvem kan s\u00f8ge fritagelse l\u00e6ngere nede i teksten. Nogle virksomheder bliver ikke opkr\u00e6vet Det drejer sig om virksomheder med en lav oms\u00e6tning, som er oph\u00f8rt inden udsendelse eller firmaer med udvalgte branchekoder, som beskrives nedenfor: Virksomheder hvis oms\u00e6tning var under kr. 300.000 i 2011 Firmaer med en momspligtig oms\u00e6tning p\u00e5 under 300.000 kroner vil fortsat ikke blive opkr\u00e6vet gebyr. Det er fortsat oms\u00e6tningen for det indkomst\u00e5r, som ligger to \u00e5r f\u00f8r gebyr\u00e5ret, der ligger til grund for fritagelsen. Det vil sige, at det er oms\u00e6tningen i 2011, der danner udgangspunkt for opkr\u00e6vninger i 2013. Vi modtager en liste fra SKAT, som angiver hvilke virksomheder, der opfylder kriteriet. Firmaerne frasorteres f\u00f8r udsendelse af faktura. Virksomheder som er oph\u00f8rt inden den 1. april 2013 Virksomheder registreret som oph\u00f8rt i CVR-registeret ( www.cvr.dk ) inden vi udsender faktura, modtager ikke en opkr\u00e6vning. Virksomheder som har s\u00e6rlige branchekoder Du bliver ikke opkr\u00e6vet gebyr, hvis din virksomhed opfylder betingelserne fra 60 stk. 1 og stk. 2 og din virksomhed befinder sig p\u00e5 affaldsbekendtg\u00f8relsens bilag 8 eller bilag 9. Affaldsbekendtg\u00f8relsen: 60. Kommunalbestyrelsen m\u00e5 ikke opkr\u00e6ve gebyr hos virksomheder, jf. dog stk. 6, hvor virksomhedens branchekode fremg\u00e5r af bilag 8, og hvor virksomheden p\u00e5 p-nummer adressen har 0-1 ansatte. I opg\u00f8relsen af antal ansatte t\u00e6ller ejeren af virksomheden med, hvis ejeren udf\u00f8rer arbejde for virksomheden. Kommunalbestyrelsen m\u00e5 ikke opkr\u00e6ve gebyr hos erhvervsfiskere uanset antal ansatte. Stk. 2. Kommunalbestyrelsen m\u00e5 ikke opkr\u00e6ve gebyr hos virksomheder, jf. dog stk. 6, hvor virksomhedens virksomhedsform fremg\u00e5r af bilag 9, punkt 1, og hvor virksomheden p\u00e5 p-nummer adressen har 0 ansatte, eller bilag 9, punkt 2, uanset antallet af ansatte i virksomheden. Du kan finde bilagene til affaldsbekendtg\u00f8relsen her: Bilag 8 Bilag 9 CITAT: Hvis din virksomhed benytter en kommunal affaldsordning f.eks. genbrugsstation eller dagsrenovation skal virksomheden betale gebyret for den p\u00e5g\u00e6ldende ordning og erhvervsaffaldsgebyret, uanset om virksomheden er omfattet af reglerne i affaldsbekendtg\u00f8relsen 60 stk. 1 -3. Hvem kan s\u00f8ge fritagelse? Der er nogle virksomheder, som har mulighed for at s\u00f8ge fritagelse, n\u00e5r de har modtaget opkr\u00e6vning. Det er virksomheder, som er nystartede med en oms\u00e6tning under kr. 300.000, l\u00f8nsumsregistrerede virksomheder med en oms\u00e6tning under kr. 300.000, nogle virksomheder som er inaktive, klinikf\u00e6llesskaber eller hvis du ikke har ansatte og du kan dokumentere, at virksomheden ikke har nogen affaldspro duktion. Virksomheder startet efter den 31. december 2011 Er din virksomheds oms\u00e6tning (ikke overskud) under 300.000 kr. i 2012 kan den fritages for betaling af erhvervsaffaldsgebyr for 2012. Dokumentation skal vedl\u00e6gges i form af momskvitteringer for 2012, revisorerkl\u00e6ring eller revideret \u00e5rsregnskab. L\u00f8nsumsregistrerede virksomheder For de l\u00f8nsumsregistrerede virksomheder kan vi ikke f\u00e5 oplyst l\u00f8nsummen fra SKAT. Det betyder, at l\u00f8nsumsregistrerede virksomheder bliver opkr\u00e6vet erhvervsaffaldsgebyr 2013. Du skal aktivt ans\u00f8ge om fritagelse og dokumentere, at l\u00f8nsummen var under kr. 300.000,- i 2011. Der skal fremsendes en revisorerkl\u00e6ring eller en udvidet selvangivelse med tilh\u00f8rende regnskab eller kvittering for indberetning af l\u00f8nsum. Inaktive virksomheder under oph\u00f8r Virksomheder, som har v\u00e6ret inaktive indtil d.d. i 2013, kan fritages for erhvervsaffaldsgebyr for 2013. Indsend dokumentation i form af momskvitteringer eller anden dokumentation, som viser, at din virksomhed har v\u00e6ret inaktiv i hele 2013. Klinikf\u00e6llesskaber Virksomheder som indg\u00e5r i et klinikf\u00e6llesskab (l\u00e6ger, tandl\u00e6ger, fysioterapeuter, fris\u00f8rer, advokater), som foretager den samme ydelse, har samme branchekode og samme adresse, har mulighed for at blive fritaget for erhvervsaffaldsgebyret, idet der dog skal betales gebyr for en af virksomhederne i f\u00e6llesskabet. Du skal dokumentere, at der betales erhvervsaffaldsgebyr fra klinikf\u00e6llesskabet ved at oplyse CVR nummer og navn p\u00e5 virksomheden, som betaler gebyret. Virksomheden producerer ikke affald Du kan s\u00f8ge hvis virksomheden er registreret p\u00e5 hjemmeadressen og er en enkeltmandsvirksomhed eller et ApS med kun dig selv som ansat. Din virksomhed drives hjemmefra via PC og telefon. Virksomhedens affald indg\u00e5r naturligt i husstandens affald i form af en begr\u00e6nset m\u00e6ngde kontorpapir mv. som kan afleveres i de affaldsordninger, der g\u00e6lder for husholdninger i Lyngby-Taarb\u00e6k Kommune. Virksomheden m\u00e5 ikke benytte genbrugspladsen. Virksomheden er ikke bygge- og anl\u00e6gsvirksomhed, h\u00e5ndv\u00e6rksvirksomhed, import- og nethandelsvirksomhed, som f\u00e5r varer hjem, fremstillingsvirksomhed, lagervirksomhed, fris\u00f8r, transportvirksomhed eller anden virksomhed, som genererer affald, der ikke naturligt indg\u00e5r i husstandens affald. CITAT: Hvis din virksomhed benytter en kommunal affaldsordning f.eks. genbrugsstation eller dagsrenovation skal virksomheden betale gebyret for den p\u00e5g\u00e6ldende ordning og erhvervsaffaldsgebyret, uanset om virksomheden er omfattet af reglerne i affaldsbekendtg\u00f8relsen 60 stk. 1 -3. Ans\u00f8gningsfrist Fristen for at s\u00f8ge om fritagelse er den 21. juni 2013. Brevene er udsendt den 12. april 2013. I bekendtg\u00f8relsen om affald er der en frist for virksomheder til at s\u00f8ge om fritagelse for erhvervsaffaldsgebyret. Lyngby-Taarb\u00e6k Kommune skal fasts\u00e6tte en frist p\u00e5 mindst 8 uger for virksomheder, der \u00f8nsker at s\u00f8ge om frita gelse for gebyret. Du kan f\u00e5 svar p\u00e5 de mest almindelige sp\u00f8rgsm\u00e5l om erhvervsaffaldsgebyret FAQ om erhvervsaffaldsgebyr her. Du kan s\u00f8ge fritagelse p\u00e5 Renoweb\n"}