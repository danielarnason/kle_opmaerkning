{"classes":[{"id":"","title":""}],"title":"Lokalplan 245 for Lyngby Idr\u00e6tsby - byggerier til idr\u00e6t og boliger. Kommuneplantill\u00e6g 16\/2009 \u2013 freml\u00e6ggelse af forslag","text":"Lokalplanen omfatter et omr\u00e5de til fritidsform\u00e5l, s\u00e6rligt idr\u00e6tsanl\u00e6g samt boliger. Lokalplanens form\u00e5l er, at sikre omr\u00e5dets fremtid som del af Lyngby Idr\u00e6tsby. At give mulighed for opf\u00f8relse af bygninger til underst\u00f8ttelse af fritidsform\u00e5l, s\u00e6rligt idr\u00e6tsanl\u00e6g, dog ogs\u00e5 boliger. At give omr\u00e5det mulighed for en klimarigtig behandling af regnvand. L\u00e6s hele lokalplanen her. Forslag til Kommuneplantill\u00e6g 16\/2009 omfatter to rammeomr\u00e5der. Forslaget betyder, at den eksisterende kommuneplanramme 1.6.40 bliver aflyst og erstattet af ramme 1.6.42. Den nordlige del af denne nye ramme (boldbanerne) forbeholdes idr\u00e6tsanl\u00e6g som f.eks. boldbaner og atletikbaner. I den sydlige del af det nye rammeomr\u00e5de 1.6.42 (det bebyggede omr\u00e5de) er der ud over idr\u00e6tsanl\u00e6g ogs\u00e5 mulighed for offentlig service (s\u00e5 som institutioner og undervisning), boliger og kontor. Afgr\u00e6nsningen af den eksisterende ramme 1.6.80 for Hyldehaverne reduceres, s\u00e5 dele heraf kommer ind i den nye 1.6.42 ramme. Der foretages ingen \u00e6ndringer i de bestemmelser, som ligger i den reducerede ramme for 1.6.80. N\u00e5r kommuneplantill\u00e6gget er endeligt vedtaget, kan kommunalbestyrelsen hindre forhold, som er i strid med rammerne. Till\u00e6gget kan ses her. Lokalplanforslaget kan ses p\u00e5 kommunens hjemmeside: www.ltk.dk, hvor det er muligt at tage et print. Alternativt kan det bestilles p\u00e5 tlf. 45 97 35 01 eller miljoplan@ltk.dk . Et trykt eksemplar af lokalplanforslaget kan f\u00e5s p\u00e5 R\u00e5dhuset, Teknisk Service, Lyngby Torv 17 eller p\u00e5 Stadsbiblioteket, Lyngby Hovedgade 28. H\u00f8ring Forslagene er fremlagt i offentlig h\u00f8ring fra den 27. marts 2013 til den 22. maj 2013. Eventuelle forslag eller indsigelser skal v\u00e6re kommunen i h\u00e6nde senest den 22. maj 2013. Send en mail til lokalplan245@ltk.dk eller skriv til kommunalbestyrelsen, R\u00e5dhuset, Lyngby Torv 17, 2800 Kgs. Lyngby. Midlertidige retsvirkninger Ejendomme inden for lokalplanomr\u00e5det m\u00e5 ikke udnyttes p\u00e5 en m\u00e5de, der foregriber den endelige plans indhold. Dette g\u00e6lder indtil den endeligt vedtagne lokalplan er offentliggjort dog h\u00f8jst til den 27. marts 2014. Milj\u00f8vurdering I henhold til Lov om milj\u00f8vurdering af planer og programmer er det vurderet, at en gennemf\u00f8relse af planerne ikke vil medf\u00f8re en v\u00e6sentlig milj\u00f8p\u00e5virkning i henhold til Milj\u00f8vurderingslovens 3, stk. 1 nr. 3. Der udarbejdes derfor ikke en milj\u00f8rapport. Klagevejledning Der kan klages over denne afg\u00f8relse til Natur- og Milj\u00f8klagen\u00e6vnet, jf. planlovens 58, stk. 1. Der kan kun klages over retlige sp\u00f8rgsm\u00e5l. Det vil sige, at der kan klages over sp\u00f8rgsm\u00e5l om planens lovlighed, herunder dens lovlige tilvejebringelse. Derimod kan der ikke klages over, at kommunalbestyrelsen har vedtaget en plan, som man ikke er enig i. Desuden kan kommunalbestyrelsens afg\u00f8relse om ikke at udarbejde en milj\u00f8vurdering p\u00e5klages til Natur- og Milj\u00f8klagen\u00e6vnet, jf. Milj\u00f8vurderingslovens 16. Eventuelle klager skal sendes til kommunalbestyrelsen, Center for Milj\u00f8 og Plan, R\u00e5dhuset, Lyngby Torv 17, 2800 Kgs. Lyngby eller e-mail: miljoplan@ltk.dk . Klagen skal v\u00e6re modtaget af kommunalbestyrelsen inden 4 uger fra den dag, planen er offentligt bekendtgjort, jf. planlovens 60, stk. 1. Natur- og Milj\u00f8klagen\u00e6vnet vil i forbindelse med klager opkr\u00e6ve et gebyr p\u00e5 500 kr. N\u00e6vnet vil efter modtagelsen af klagen sende en opkr\u00e6vning p\u00e5 gebyret. N\u00e6vnet vil ikke p\u00e5begynde behandlingen af klagen, f\u00f8r gebyret er modtaget. Vejledning om gebyrordningen kan findes p\u00e5 Natur- og Milj\u00f8klagen\u00e6vnets hjemmeside www.nmkn.dk. Gebyret tilbagebetales, hvis der gives helt eller delvis medhold i klagen. Afg\u00f8relsen kan ogs\u00e5 p\u00e5klages af milj\u00f8ministeren og af alle med retlig interesse i sagens udfald, jf. planlovens 59, stk. 1. Klageberettiget er endvidere landsd\u00e6kkende foreninger og organisationer, der som hovedform\u00e5l har beskyttelsen af natur eller milj\u00f8 eller varetagelsen af v\u00e6sentlige brugerinteresser inden for arealanvendelsen. Det er en betingelse, at foreningen eller organisationen har vedt\u00e6gter eller love, som dokumenterer dens form\u00e5l, og at den har mindst 100 medlemmer, jf. planlovens 59, stk. 2. Eventuel indbringelse af kommunalbestyrelsens afg\u00f8relse for domstolene skal ske inden 6 m\u00e5neder fra den dag, planen er offentligt bekendtgjort, jf. planlovens 62, stk. 1\n"}