{"classes":[{"id":"","title":""}],"title":"Minkbek\u00e6mpelse i M\u00f8lle\u00e5en","text":"Det er Danmarks Naturfredningsforening Lyngby-Taarb\u00e6k, der p\u00e5 opfordring fra flere borgere, er initiativtager p\u00e5 minkprojektet, som har k\u00f8rt siden efter\u00e5ret 2011. Et borgerkorps af frivillige minkfangere tilser op til 25 f\u00e6lder, som l\u00f8bende stilles op p\u00e5 udvalgte steder i M\u00f8lle\u00e5dalen. De mink, som korpset fanger, bliver aflivet af professionelle j\u00e6gere. Minkprojektet fungerer som et samarbejde mellem Lyngby-Taarb\u00e6k Kommune, Naturstyrelsen Hovedstaden og Danmarks Naturfredningsforening. Hvis projektet bliver en succes, skal det udvides til at d\u00e6kke andre str\u00e6kninger her i kommunen og i vores nabokommuner. Men det afh\u00e6nger af, at der er nok frivillige til at tilse f\u00e6lderne. Mink som invasiv art Minken, der stammer fra Amerika, blev fra 1920 erne importeret til Europa, hvor den skulle bruges til pelsavl. Siden da har undslupne mink fra avlsfarme fundet solidt fodf\u00e6ste i vores natur, og i dag findes der fritlevende minkbestande i det meste af Danmark. De mink, som lever i M\u00f8lle\u00e5dalen, udspringer sandsynligvis fra en minkbestand, der blev sat ud for 20-30 \u00e5r siden i Taarb\u00e6k. Her skulle minkene jage rotter p\u00e5 havnen. Minken er et rovdyr, som ingen naturlige fjender har. Samtidig er minken en fortrinlig sv\u00f8mmer, hvilket betyder, at den kan bev\u00e6ge sig over store distancer. Det betyder, at minken udg\u00f8r en stor trussel for vandfugle, fr\u00f8er og mindre pattedyr i de omr\u00e5der, hvor den lever. Derfor er minken klassificeret som en invasiv art, der m\u00e5 jages \u00e5ret rundt. Er det ikke synd at jage minken? Selvom minken umiddelbart ser s\u00f8d og harml\u00f8s ud, er den stadig et rovdyr, som kan for\u00e5rsage stor skade i omr\u00e5der, hvor den lever. Minken jager ikke kun fugle og mindre pattedyr, den g\u00e5r ogs\u00e5 p\u00e5 rov i fuglenes reder, hvor den spiser \u00e6ggene. Konsekvensen er, at der kun udkl\u00e6kkes f\u00e5 fugleunger, og i M\u00f8lle\u00e5dalen er der netop observeret f\u00e6rre fugle i og omkring \u00e5en. Derfor er det n\u00f8dvendigt at kontrollere og holde antallet af mink nede, s\u00e5 resten af M\u00f8lle\u00e5dalens dyreliv fortsat kan trives. Hvor er f\u00e6lderne placeret? I \u00f8jeblikket er der f\u00e6lder i Lyngby \u00c5mose, ved Lyngby S\u00f8 og langs M\u00f8lle\u00e5en. Alle minkf\u00e6lder, der bruges i projektet, ser ud som f\u00e6lden p\u00e5 billedet. - Foto: DN. F\u00e6lderne er tydeligt afm\u00e6rket med skilte fra Naturstyrelsen Hovedstaden og tilses to gange i d\u00f8gnet. Anmeld mink Hj\u00e6lp os med at registrere minkens levesteder, s\u00e5 vi bedre kan placere f\u00e6lderne. Ser du mink i naturen, s\u00e5 kontakt Danmarks Naturfredningsforening Lyngby-Taarb\u00e6k og fort\u00e6l s\u00e5 detaljeret som muligt, hvor du spottede minken. Status p\u00e5 indfangne mink I nedenst\u00e5ende skema kan du f\u00f8lge med i, hvor mange mink borgerkorpset fanger. Vi ajourf\u00f8rer l\u00f8bende skemaet via statusopdateringer fra minkfangerne i de forskellige f\u00e6ldeomr\u00e5der. Sted Vinter 2011\/2012 Efter\u00e5r 2012 I alt (pr. 11.11.2012) Voksne Hvalpe Voksne Hvalpe Frederiksdal 2 2 Lyngby \u00c5mose 2 2 Lyngby S\u00f8 1 1 F\u00e6stningskanalen 3 3 Fuglevad 1 1 2 \u00d8rholm 4 1 3 8 Nym\u00f8lle 3 4 7 Stampen 1 1 2 Mathildebroen 4 4 I alt 4 1 12 14 31 Bliv minkfanger Vi har stadig brug for frivillige h\u00e6nder til at hj\u00e6lpe os med at nedbringe minkbestanden i M\u00f8lle\u00e5dalen. Har du lyst til at hj\u00e6lpe, eller har du sp\u00f8rgsm\u00e5l til minkprojektet, kan du kontakte Danmarks Naturfredningsforening Lyngby-Taarb\u00e6k p\u00e5 mail: lyngby-taarbaek@dn.dk eller telefon: 45 88 94 55. L\u00e6s ogs\u00e5 Invasive arter Eksterne links Mink - Naturstyrelsen Bek\u00e6mpelse af Amerikansk mink - Naturstyrelsen Anmeld minken - Danmarks Naturfredningsforening\n"}