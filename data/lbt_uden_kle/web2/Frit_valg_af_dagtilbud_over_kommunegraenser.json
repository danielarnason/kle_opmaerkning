{"classes":[{"id":"","title":""}],"title":"Frit valg af dagtilbud over kommunegr\u00e6nser","text":"Frit valg af dagtilbud i en anden kommune Hvis du \u00f8nsker at dit barn skal g\u00e5 i et dagtilbud i en anden kommune, skal du s\u00f8ge om plads i den p\u00e5g\u00e6ldende kommune eller i dagtilbuddet. S\u00e5fremt dit barn f\u00e5r tilbudt en plads i et dagtilbud i en anden kommune, vil Pladsanvisningen i Lyngby-Taarb\u00e6k Kommune f\u00e5 besked og vil opkr\u00e6ve for\u00e6ldrebetalingen. Hvis dagtilbudet i den anden kommune er dyrere end et tilsvarende dagtilbud i Lyngby-Taarb\u00e6k Kommune, skal du selv betale merudgiften. Hvis dagtilbudet er billigere, vil din egenbetaling blive tilsvarende mindre. Tilflytter N\u00e5r du flytter til Lyngby-Taarb\u00e6k Kommune, g\u00e6lder de samme regler for anvisning af plads til dit barn, som for b\u00f8rn f\u00f8dt i Lyngby-Taarb\u00e6k Kommune. Det betyder, at dit barn som udgangspunkt f\u00e5r f\u00f8dselsdatoen som anciennitet. Det er dog en foruds\u00e6tning, at Pladsanvisningen har modtaget din opskrivning senest 1 m\u00e5ned efter tilmelding til folkeregisteret. I modsat fald g\u00e6lder modtagelsesdatoen som anciennitetsdato. Du kan allerede opskrive dit barn til en plads p\u00e5 digital pladsanvisning , n\u00e5r du har en k\u00f8bsaftale\/lejekontrakt p\u00e5 en bolig i Lyngby-Taarb\u00e6k Kommune. Har dit barn allerede en plads i et dagtilbud i din tidligere kommune, kan dit barn blive i det dagtilbud og samtidig st\u00e5 p\u00e5 venteliste til dagtilbud i Lyngby-Taarb\u00e6k Kommune. Den kommune du fraflytter, vil automatisk give Lyngby-Taarb\u00e6k Kommune besked, n\u00e5r de har registreret jeres fraflytning. Du skal v\u00e6re opm\u00e6rksom p\u00e5, at betalingen for pladsen i den anden kommune vil overg\u00e5 til Lyngby-Taarb\u00e6k Kommune fra den f\u00f8rstkommende 1 ste efter tilflytning. Hvis dagtilbudet i den anden kommune er dyrere end et tilsvarende dagtilbud i Lyngby-Taarb\u00e6k Kommune, skal du selv betale merudgiften. Hvis dagtilbudet er billigere, vil din egenbetaling blive tilsvarende mindre. Er barnet 2 \u00e5r og 9 m\u00e5neder eller derover, skal du opskrive dit barn til en b\u00f8rnehave eller et b\u00f8rnehus. Opskriver du dit barn til en plads i b\u00f8rnehus, skal du v\u00e6re opm\u00e6rksom p\u00e5, at b\u00f8rnehusets egne vuggestueb\u00f8rn og s\u00f8skende har fortrinsret til pladserne. Det kan derfor v\u00e6re vanskeligt at f\u00e5 plads. Fraflytter Flytter du fra kommunen, kan dit barn blive i sit dagtilbud, indtil der opst\u00e5r et naturligt skift fra fx vuggestue til b\u00f8rnehave, eller fra b\u00f8rnehave til skole. B\u00f8rn i b\u00f8rnehaver og b\u00f8rnehuse kan blive frem til skolestart uden at have folkeregisteradresse i kommunen. Hvis du fraflytter Lyngby-Taarb\u00e6k Kommune, men endnu ikke har f\u00e5et tilbudt en plads i et dagtilbud i kommunen, slettes du automatisk fra ventelisterne, hvis du ikke har givet anden besked til Pladsanvisningen, senest 14 dage efter din folkeregisteradresse er \u00e6ndret. Frit valg af skole\/SFO i en anden kommune\n"}