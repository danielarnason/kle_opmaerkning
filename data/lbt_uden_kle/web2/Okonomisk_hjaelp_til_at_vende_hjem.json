{"classes":[{"id":"","title":""}],"title":"\u00d8konomisk hj\u00e6lp til at vende hjem","text":"Hvem kan s\u00f8ge om \u00f8konomisk st\u00f8tte? Flygtninge eller indvandrere med opholdstilladelse i Danmark har mulighed for at s\u00f8ge om \u00f8konomisk hj\u00e6lp til at vende tilbage til hjemlandet. Den f\u00f8rste r\u00e5dgivning foreg\u00e5r hos Dansk Flygtningehj\u00e6lp , der oplyser om rettigheder og giver besked til kommunen om at behandle de \u00f8konomiske krav i sagen. Du kan ogs\u00e5 f\u00e5 hj\u00e6lp hos din kommune til at kontakte Dansk Flygtningehj\u00e6lp. Hvad er betingelserne for at f\u00e5 st\u00f8tte? For at f\u00e5 st\u00f8tte til at vende hjem skal f\u00f8lgende betingelser v\u00e6re opfyldt: Du skal have dansk opholdstilladelse Dit \u00f8nske om at vende hjem skal v\u00e6re med henblik p\u00e5 permanent ophold Du skal ikke v\u00e6re i stand til at betale udgifterne til din hjemrejse eller genetablering i hjemlandet selv. Hvad kan jeg s\u00f8ge st\u00f8tte til? Du kan s\u00f8ge st\u00f8tte til en r\u00e6kke ting i forbindelse med, at du vender tilbage til dit hjemland. Det g\u00e6lder bl.a.: Rejseudgifter, fx til flybillet Transport af personlige ejendele K\u00f8b og transport af erhvervsudstyr til visse lande Genetablering i hjemlandet Sygesikring, medicin og personlige hj\u00e6lpemidler. Da hj\u00e6lpen er behovsbestemt, er der ikke faste st\u00f8ttebel\u00f8b. St\u00f8tten fastl\u00e6gges efter den enkeltes behov. Ekstra st\u00f8tte til \u00e6ldre udl\u00e6ndinge \u00c6ldre udl\u00e6ndinge har mulighed for at f\u00e5 yderligere st\u00f8tte i form af en s\u00e6rlig fors\u00f8rgelseshj\u00e6lp i hjemlandet - ogs\u00e5 kaldet reintegrationsbistand. Denne st\u00f8tte kan gives som en livslang ydelse eller som en forh\u00f8jet ydelse i fem \u00e5r. St\u00f8ttebel\u00f8bet fasts\u00e6ttes ud fra leveomkostningerne i hjemlandet. Betingelserne for at f\u00e5 reintegrationsydelse er de samme som for andre udl\u00e6ndinge. Men derudover g\u00e6lder der en r\u00e6kke forhold: At udl\u00e6ndingen er fyldt 55 \u00e5r, eller opfylder betingelserne for f\u00f8rtidspension, eller er fyldt 50 \u00e5r og pga. helbredsm\u00e6ssige grunde - eller andre forhold - ikke vil v\u00e6re i stand til at skabe sig et fors\u00f8rgelsesgrundlag i hjemlandet. L\u00e6s mere om reintegrationsbistand her . Fortrydelsesret Flygtninge og indvandrere, der \u00f8nsker at vende tilbage til hjemlandet med st\u00f8tte, opgiver samtidig deres opholdstilladelse i Danmark. Du har som flygtning dog en fortrydelsesret p\u00e5 12 m\u00e5neder, efter du er vendt hjem. Fortrydelsesretten kan forl\u00e6nges med yderligere 12 m\u00e5neder, hvis du har en helt s\u00e6rlig grund hertil. Familiesammenf\u00f8rte til flygtninge har i s\u00e6rlige tilf\u00e6lde ogs\u00e5 fortrydelsesret. Din kommune kan kr\u00e6ve st\u00f8tten tilbagebetalt, hvis det vurderes, at der ikke har v\u00e6ret tale om et reelt fors\u00f8g p\u00e5 genetablering i hjemlandet. Indvandrere har ikke fortrydelsesret og siger endeligt farvel til deres ret til at bos\u00e6tte sig i Danmark den dag, de forlader landet med st\u00f8tte. De skal efterf\u00f8lgende s\u00f8ge visum eller en ny opholdstilladelse for at bes\u00f8ge Danmark igen. Hvis du vil klage Du kan klage over kommunens sagsbehandling af din tilbagevenden til hjemlandet hos Det Sociale N\u00e6vn . Du kan klage over Dansk Flygtningehj\u00e6lps r\u00e5dgivning i forbindelse med at vende hjem direkte til Dansk Flygtningehj\u00e6lp . L\u00e6s ogs\u00e5: Ny i Danmark work in denmark Hvad siger loven? Du kan se de g\u00e6ldende love og regler om at vende hjem i repatrieringsloven p\u00e5 Retsinformations hjemmeside .\n"}