{"classes":[{"id":"","title":""}],"title":"Bygge og dispensationsans\u00f8gninger ","text":"S\u00e5dan sender du din ans\u00f8gning Vi opfordrer til, at du fremsender din ans\u00f8gning elektronisk via netindgangen Digital offenlig byggesag (DOB) , der guider dig igennem de mange ting, som du skal huske at tage stilling til og medsende, n\u00e5r du ans\u00f8ger. Den fort\u00e6ller dig ogs\u00e5, hvis dit byggearbejde ikke kr\u00e6ver anmeldelse eller byggetilladelse. Du kan alternativt sende din ans\u00f8gning pr. email til byggesag@ltk.dk . Er det ikke muligt for dig at indsende din ans\u00f8gning elektronisk, kan du sende din ans\u00f8gning p\u00e5 papir til Center for Milj\u00f8 og Plan, Lyngby Torv 17, 2800 Kgs. Lyngby. Det er til Lyngby-Taarb\u00e6k Kommune nok at fremsende tegningerne i et eksemplar medmindre, der er tale om store tegninger, da ans\u00f8gningsmaterialet m\u00e5 scannes forinden sagsbehandling. Af samme grund b\u00f8r alt tegningsmateriale v\u00e6re i A4 eller A3 format. Er tegningsformatet st\u00f8rre end A3 skal du fremsende 2 s\u00e6t af tegningsmaterialet. Digital offentlig byggesag Fremsend din ans\u00f8gning elektronisk p\u00e5 ekstern link Dispensationsans\u00f8gning Hvis dit projekt ikke overholder alle g\u00e6ldende bestemmelser i f.eks. l okalplan , servitutter , bygningsreglement eller anden lovgivning , skal du selv g\u00f8re opm\u00e6rksom p\u00e5 det og indsende en begrundet dispensationsans\u00f8gning. Det g\u00e6lder ogs\u00e5, selvom projektet ikke kr\u00e6ver byggetilladelse eller godkendelse. Din dispensationsans\u00f8gning vil blive vurderet individuelt, men du har som udgangspunkt ikke krav p\u00e5 at f\u00e5 dispensation. S\u00e5 v\u00e6r forberedt p\u00e5, at du m\u00e5ske ikke f\u00e5r den dispensation, som du s\u00f8ger om. Du kan f.eks. p\u00e5 forh\u00e5nd overveje alternative l\u00f8sninger. En dispensation er f\u00f8rst g\u00e6ldende, n\u00e5r den er meddelt skriftligt, og du m\u00e5 ikke g\u00e5 i gang med at bygge, f\u00f8r du har alle n\u00f8dvendige tilladelser og dispensationer. V\u00e6r forberedt p\u00e5, at det kan v\u00e6re n\u00f8dvendigt at kommunen sender dit projekt i h\u00f8ring, inden du kan f\u00e5 svar. I nogle tilf\u00e6lde skal ans\u00f8gningen behandles af politikkerne. V\u00e6r ogs\u00e5 opm\u00e6rksom p\u00e5, at du m\u00e5 forvente l\u00e6ngere sagsbehandlingstid ved dispensationsans\u00f8gninger og tag h\u00f8jde for det i din tidsplanl\u00e6gning.\n"}