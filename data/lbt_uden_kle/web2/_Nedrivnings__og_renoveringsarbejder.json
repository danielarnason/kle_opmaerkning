{"classes":[{"id":"","title":""}],"title":" Nedrivnings- og renoveringsarbejder","text":"Obs: Der er kommet nye regler om bygge og anl\u00e6gsaffald per 1. januar 2013. Du skal anmelde bygge- og anl\u00e6gsaffald fra opgaver over 10 m2 eller med mere end 1 ton affald til kommunen senest 14 dage f\u00f8r opgaven p\u00e5begyndes. Hvorn\u00e5r skal du anmelde bygge- og anl\u00e6gsaffald? Du skal altid anmelde bygge- og anl\u00e6gsaffald fra opgaver over 10 m2 eller med mere end 1 ton affald til kommunen senest 14 dage f\u00f8r opgaven p\u00e5begyndes. Du skal anmelde affaldet p\u00e5 dette skema: Anmeldelse af bygge- og anl\u00e6gsaffald og screening for PCB-holdigt affald . N\u00e5r du renoverer og nedriver skal du v\u00e6re s\u00e6rligt opm\u00e6rksom p\u00e5 bygningsmaterialer, der kan indeholde f.eks. PCB, bly og asbest, da stofferne i visse koncentrationer er farligt affald eller milj\u00f8skadeligt affald og dermed skal h\u00e5ndteres efter s\u00e6rlige regler. Er der s\u00e6rlige bygnings\u00e5rgange, jeg skal v\u00e6re opm\u00e6rksom p\u00e5? For bygninger opf\u00f8rt eller renoveret i perioden 1950-1977 g\u00e6lder s\u00e6rlige regler, idet disse bygninger skal screenes for PCB-holdigt materiale inden et nedrivnings- eller renoveringsarbejde opbegyndes. Du kan l\u00e6se mere om screening for PCB p\u00e5 faktaark Screening af bygninger . Er du i tvivl, kan du altid kontakte Center for Milj\u00f8 Plan p\u00e5 miljoplan@ltk.dk PCB i bygningen? Du skal anvende et s\u00e6rligt skema til screening for PCB (jf. affaldsbekendtg\u00f8relsen 78, bilag 11), som du finder p\u00e5 her . Hvordan anmelder jeg PCB? Hvis der svares ja til et af sp\u00f8rgsm\u00e5lene i screeningsskemaet for PCB, skal bygherre foretage en kortl\u00e6gning. Kravene til kortl\u00e6gning fremg\u00e5r af affaldsbekendtg\u00f8relsens 82. Anmeldelse af kortl\u00e6gning og PCB-holdigt affald kan ske p\u00e5 skemaet Kortl\u00e6gning og anmeldelse af PCB-holdigt affald Ved screening\/kortl\u00e6gning for PCB kan det anbefales, at du ogs\u00e5 vurderer evt. forekomst af blyholdigt materiale og asbest. Det giver dig et overblik over forekomsten af farlige og milj\u00f8skadelige stoffer og materialer i bygningen og dermed et bedre overblik over nedrivningsopgavens omfang. B\u00e5de for at kunne anmelde affaldet korrekt og for at kunne tage de n\u00f8dvendige arbejdsmilj\u00f8hensyn. Det kan anbefales at kontakte en sagkyndig p\u00e5 omr\u00e5det. Hvordan anmelder jeg asbest? Det g\u00f8r du p\u00e5 skemaet her . Det kan anbefales at kontakte en sagkyndig p\u00e5 omr\u00e5det. Husk arbejdsmilj\u00f8et Bem\u00e6rk at der g\u00e6lder s\u00e6rlige arbejdsmilj\u00f8regler for arbejde med alle PCB, bly og asbest. Bl.a. er det bygherres ansvar, at der udarbejdes en plan for sikkerhed og sundhed inden arbejdet p\u00e5begyndes, s\u00e5ledes at der kan arbejdes forsvarligt, n\u00e5r der skal h\u00e5ndteres bygningsmaterialer, der indeholder et eller flere af stofferne. Arbejde med reparation, vedligeholdelse og fjernelse af materialer indeholdende asbest, PCB og bly skal ske i henhold til Arbejdstilsynets anvisning. Se evt. www.at.dk Anmeldelse af farligt og milj\u00f8skadeligt affald Affald der indeholder f.eks. PCB, bly og asbest skal anmeldes til Lyngby-Taarb\u00e6k Kommune, der herefter anviser bortskaffelse til godkendt modtageanl\u00e6g. Ved anmeldelse af PCB- og blyholdigt affald skal Lyngby-Taarb\u00e6k Kommune have analyser af affaldet, til brug for anvisning af affaldet til rette modtageanl\u00e6g, l\u00e6s mere her . Hvorn\u00e5r skal jeg anmelde hvis jeg har planl\u00e6gger byggeaktivitet? Midlertidige bygge- og anl\u00e6gsaktiviteter skal anmeldes til Lyngby-Taarb\u00e6k Kommune senest 14 dage f\u00f8r aktiviteten starter. Ved midlertidige aktiviteter forst\u00e5r man blandt andet: Nedknusningsanl\u00e6g for bygge- og anl\u00e6gsarbejder St\u00f8v- eller st\u00f8jfrembringende nedrivningsaktiviteter Overfladebehandling af fritst\u00e5ende st\u00e5lkonstruktioner eller andre st\u00f8rre fritst\u00e5ende konstruktioner St\u00f8v- eller st\u00f8jfrembringende bygge- og anl\u00e6gsarbejder i \u00f8vrigt. De midlertidige aktiviteter skal anmeldes p\u00e5 skemaet Anmeldelse af midlertidige aktiviteter til Center for Milj\u00f8 og Plan\n"}