{"classes":[{"id":"","title":""}],"title":"Helbredstill\u00e6g","text":"Hvis du har f\u00e5et tilkendt f\u00f8rtidspension efter 1.1.2003, har du mulighed for at s\u00f8ge om enkeltydelser efter aktivloven. Se under L\u00e6s Mere. Helbredstill\u00e6g ydes som tilskud til helbredsrelaterede udgifter. Det er en betingelse, at sygesikringen yder tilskud til udgiften. Der kan ydes helbredstill\u00e6g til medicin, tandbehandling, fysioterapi, kiropraktorbehandling og psykologhj\u00e6lp. Udvidet helbredstill\u00e6g ydes som tilskud til helbredsrelaterede udgifter, der ikke er sygesikringstilskud til. Det drejer sig om briller, fodpleje og tandproteser. Kommunen har indg\u00e5et aftaler med forskellige leverand\u00f8rer om faste priser p\u00e5 disse ydelser. Det er disse faste priser, det udvidede helbredstill\u00e6g beregnes ud fra. Det g\u00e6lder for udvidet helbredstill\u00e6g, at Du frit selv kan v\u00e6lge leverand\u00f8r at tilskuddet til briller, fodpleje og tandproteser skal v\u00e6re bevilliget, inden ydelserne bestilles Helbredstill\u00e6g og udvidet helbredstill\u00e6g beregnes ud fra din personlige till\u00e6gsprocent. Din personlige till\u00e6gsprocent fasts\u00e6ttes 1. januar hvert \u00e5r p\u00e5 grundlag af dine indt\u00e6gter ud over folke- eller f\u00f8rtidspension. Hvis till\u00e6gsprocenten er 0, kan du ikke f\u00e5 tilskud. Hvis din till\u00e6gsprocent er 100, kan du f\u00e5 85 pct. i tilskud til kommunens faste priser p\u00e5 de forskellige ydelser. Det er en betingelse for at kunne f\u00e5 helbredstill\u00e6g eller udvidet helbredstill\u00e6g, at pensionisten og eventuel \u00e6gtef\u00e6lle eller samlever ikke samlet har over 78.900 kr. (2013) i likvid formue. Eventuelt tilskud fra sygeforsikringen danmark skal fratr\u00e6kkes, inden helbredstilskuddet beregnes . Ans\u00f8gning Du kan ans\u00f8ge p\u00e5 Borger.dk eller f\u00e5 et ans\u00f8gningsskema i Borgerservice, Tofteb\u00e6ksvej 12., Din ans\u00f8gning behandles i Pensionsteamet i Center for Arbejdsmarked Afdeling for Ydelser. Du kan sende ans\u00f8gningen dertil, eller du kan f\u00e5 en aftale med en pensionsr\u00e5dgiver, der eventuelt kan hj\u00e6lpe med at udfylde ans\u00f8gningen.\n"}