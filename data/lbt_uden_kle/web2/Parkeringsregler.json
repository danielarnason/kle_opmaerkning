{"classes":[{"id":"","title":""}],"title":"Parkeringsregler","text":"Parkeringsregler Personbiler - fortov For personbiler g\u00e6lder reglerne fastsat i f\u00e6rdselsloven: I Lyngby-Taarb\u00e6k Kommune kan der parkeres efter F\u00e6rdselslovens 28 stk. 3. Hovedreglen er, at standsning eller parkering med 2 hjul - med det ene hjuls\u00e6t - p\u00e5 fortov (men ikke p\u00e5 gangsti) er tilladt for k\u00f8rek\u00f8jer, hvis tilladte totalv\u00e6gt ikke overstiger 3.500 kg., men kun s\u00e5fremt det ikke er til fare eller ulempe for f\u00e6rdslen p\u00e5 fortovet. K\u00f8ret\u00f8jer, hvis tilladte totalv\u00e6gt ikke overstiger 3.500 kg, vil i praksis v\u00e6re personbiler og varebiler. P-skiven P\u00e5 steder, hvor adgangen til parkering er tidsbegr\u00e6nset, m\u00e5 kun parkeres biler, som er forsynet med parkeringsskiver. Det vil sige, at man kan f\u00e5 en p-afgift, uanset om man har parkeret l\u00e6ngere end tilladt eller ej. P-skiven viser indstilles p\u00e5 udl\u00f8bet af det kvarter, hvor parkeringen begynder. En fastmonteret parkeringsskive skal v\u00e6re anbragt nederst til h\u00f8jre p\u00e5 forruden. P\u00e5begyndes parkeringen f\u00f8r en periode med tidsbegr\u00e6nsning og forts\u00e6tter ind i denne, skal viseren indstilles p\u00e5 det tidspunkt, hvor tidsbegr\u00e6nsningen begynder. Ved standsning eller parkering er det vigtigt at sikre, at det ikke er til fare eller ulempe for f\u00e6rdslen. Se alle f\u00e6rdselsreglerne i f\u00e6rdselsloven . Cykelsti Det er forbudt at foretage standsning eller parkering p\u00e5 cykelsti. Standsning eller parkering p\u00e5 cykelsti er mere farligt end p\u00e5 fortove, idet f\u00e6rdslen foreg\u00e5r med st\u00f8rre hastighed. 10 meter reglen - vejkryds Du m\u00e5 ikke standse eller parkere i et vejkryds eller inden for en afstand af 10 meter fra den tv\u00e6rg\u00e5ende k\u00f8rebanes eller cykelstis n\u00e6rmeste kant. Ved standsning eller parkering er det vigtigt at sikre, at det ikke er til fare eller ulempe for f\u00e6rdslen. Langtidsparkering for store og tunge k\u00f8ret\u00f8jer Af hensyn til trafiksikkerheden og boligmilj\u00f8et begr\u00e6nses mulighederne for langtidsparkering af store og tunge k\u00f8ret\u00f8jer i Stork\u00f8benhavn. Lastbiler, busser og lignende med tilladt totalv\u00e6gt p\u00e5 over 3.500 kg, motorredskaber og traktorer kl. 19.00 - 07.00 m\u00e5 kun parkeres p\u00e5 s\u00e6rligt anviste vejstr\u00e6kninger og pladser.Campingvogne, camplet og andre p\u00e5h\u00e6ngsk\u00f8ret\u00f8jer med tilladt totalv\u00e6gt p\u00e5 h\u00f8jst 2.000 kg m\u00e5 dog ogs\u00e5 uden for disse steder parkere i indtil 24 timer, hvis dette ikke er i strid med andre restriktioner. Parkeringspladsen p\u00e5 Firskovvej, alle kategorier undtagen campingvogne og p\u00e5h\u00e6ngsk\u00f8ret\u00f8jer herunder trailere. Parkeringspladsen p\u00e5 det sydvestlige hj\u00f8rne af Virumvej\/Virum Stationsvej, alle kategorier undtagen campingvogne og p\u00e5h\u00e6ngsk\u00f8ret\u00f8jer herunder trailere.\n"}