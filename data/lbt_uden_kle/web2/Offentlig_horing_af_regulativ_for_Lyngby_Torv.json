{"classes":[{"id":"","title":""}],"title":"Offentlig h\u00f8ring af regulativ for Lyngby Torv","text":"Kommunalbestyrelsen vedtog p\u00e5 m\u00f8det den 25. april 2013 Forslag til Regulativ for Lyngby Torv . I den forbindelse blev det ogs\u00e5 besluttet, at regulativforslaget skulle sendes i 6-ugers offentlig h\u00f8ring. Regulativet er fremlagt i offentlig h\u00f8ring fra 6. maj til 17. juni 2013. Regulativet giver mulighed for en bred vifte af anvendelsesmuligheder, s\u00e5 Lyngby Torv kan fremst\u00e5 som et indbydende m\u00f8dested for b\u00e5de borgere og g\u00e6ster: - Kulturarrangementer - Almen oplysning og information - Underholdning - Loppemarked - Sportslige aktiviteter - Torvehandel - Diverse arrangementer af kommerciel art. I regulativet er der opstillet regler for, hvorn\u00e5r torvet m\u00e5 benyttes, torvets renholdelse, affaldsh\u00e5ndtering, h\u00e5ndtering af spildevand, toiletforhold, misligholdelse af regulativets bestemmelser, retningslinjer for acceptabelt st\u00f8jniveau m.m. L\u00e6s Forslag til Regulativ for Lyngby Torv her. Sp\u00f8rgsm\u00e5l eller bem\u00e6rkninger Sp\u00f8rgsm\u00e5l om forslagets indhold kan rettes til Center for Milj\u00f8 og Plan p\u00e5 45 97 35 00. Eventuelle bem\u00e6rkninger eller \u00e6ndringsforslag kan sendes til: lyngbytorv@ltk.dk\n"}