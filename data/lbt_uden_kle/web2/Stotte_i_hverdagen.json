{"classes":[{"id":"","title":""}],"title":"St\u00f8tte i hverdagen","text":"Alle skal have mulighed for at udnytte egne ressourcer uanset handicap og livssituation og leve et s\u00e5 selvst\u00e6ndigt og meningsfuldt liv som muligt. For borgere med nedsat funktionsevne som f\u00f8lge af handicap, sindslidelse eller sociale problemer har kommunen derfor en r\u00e6kke tilbud om st\u00f8tte i hverdagen. Socialp\u00e6dagogisk st\u00f8tte Hvis du har betydelig nedsat funktionsevne som f\u00f8lge af handicap, sindslidelse eller s\u00e6rlige sociale problemer og har brug for st\u00f8tte til udvikling eller vedligeholdelse af f\u00e6rdigheder, kan du f\u00e5 tilbudt socialp\u00e6dagogisk st\u00f8tte. St\u00f8tten udm\u00e5les individuelt ud fra en vurdering af dit behov, funktionsniveau og udviklingsmuligheder. Der kan ydes socialp\u00e6dagogisk st\u00f8tte indenfor s\u00e5vel personlige som praktiske omr\u00e5der, alt efter hvad dit individuelle behov peger p\u00e5. Typiske omr\u00e5der er: st\u00f8tte til at f\u00e5 overblik og struktur i hverdagen st\u00f8tte til at forst\u00e5 post og \u00f8konomi st\u00f8tte til at mestre eget handicap i form af st\u00f8ttende samtaler eller ved at motivere til behandling eller andre relevante tiltag st\u00f8tte til indk\u00f8b, madlavning, ern\u00e6ring st\u00f8tte til oprydning, reng\u00f8ring og t\u00f8jvask st\u00f8tte til opbygning eller vedligeholdelse af sociale netv\u00e6rk for at im\u00f8deg\u00e5 ensomhed samt st\u00f8tte til at indg\u00e5 i fritidsaktiviteter Udgangspunktet for den socialp\u00e6dagogiske st\u00f8tte er hj\u00e6lp til selvhj\u00e6lp, hvor form\u00e5let er at udvikle dine personlige f\u00e6rdigheder og dermed give mulighed for at du kan komme til at fungere i hverdagen og leve et s\u00e5 selvst\u00e6ndigt liv som muligt p\u00e5 egne pr\u00e6misser. Et vigtigt kriterium for st\u00f8tten er derfor, at du selv er aktivt medvirkende i aktiviteterne, og at der er et udviklingspotentiale. Hvis det ikke er tilf\u00e6ldet, kan det v\u00e6re at du skal have en anden form for hj\u00e6lp. St\u00f8tte kan bevilges uanset boform, s\u00e5 l\u00e6nge kriteriet for betydeligt nedsat funktionsevne samt rimeligt behov i forhold til kommunens kvalitetsstandard er opfyldt. Da socialp\u00e6dagogisk st\u00f8tte som udgangspunkt er midlertidig, og der arbejdes med udvikling af f\u00e6rdigheder, foretages der j\u00e6vnligt opf\u00f8lgning for at vurdere behovet. Der er derfor t\u00e6t kommunikation mellem dig som borger, st\u00f8ttepersonen og r\u00e5dgiveren fra Center for Social Indsats. Kommunen anvender som udgangspunkt egne leverand\u00f8rer til at udf\u00f8re st\u00f8tten, s\u00e5ledes at det er p\u00e6dagogisk personale fra kommunens bosteder og andre tilbud, som leverer st\u00f8tten til den m\u00e5lgruppe af borgere, de har speciale indenfor. \u00d8nsker du at ans\u00f8ge om socialp\u00e6dagogisk st\u00f8tte skal du kontakte Center for Social Indsats. Se KONTAKTOPLYSNINGER her (jeg t\u00e6nker, der skal inds\u00e6ttes et link her?) Se sagsbehandlingsfrister og kvalitetsstandard her (jeg t\u00e6nker, der skal inds\u00e6ttes et link her?) Borgerstyret Personlig Assistance (BPA) Har du et omfattende hj\u00e6lpebehov og kan du fungere som arbejdsleder for hj\u00e6lpere, du selv har ansat, kan en BPA-ordning m\u00e5ske v\u00e6re en mulighed for dig. For at v\u00e6re berettiget til en BPA-ordning skal du som udgangspunkt: v\u00e6re over 18 \u00e5r og have en betydelig og varig nedsat fysisk eller psykisk funktionsevne have et omfattende hj\u00e6lpebehov have behov for overv\u00e5gning og ledsagelse kunne v\u00e6re arbejdsleder for dine hj\u00e6lpere Du beh\u00f8ver ikke opfylde samtlige ovenn\u00e6vnte betingelser, men de vil indg\u00e5 i den samlede vurdering af, om du kan f\u00e5 en BPA-ordning. Du skal dog altid kunne fungere som arbejdsleder for dine handicaphj\u00e6lpere. I forbindelse med behandlingen af ans\u00f8gningen foretages et hjemmebes\u00f8g hos dig, bes\u00f8ger en eller flere medarbejdere fra kommunen dig i dit hjem, alt afh\u00e6ngig af hvilken hj\u00e6lp, du s\u00f8ger der s\u00f8ges. Du kan s\u00f8ge om en BPA-ordning ved at henvende dig til Center for Social Indsats. Se kontaktoplysninger her (jeg t\u00e6nker, der skal inds\u00e6ttes et link her? Ja) Se sagsbehandlingsfrister her (jeg t\u00e6nker, der skal inds\u00e6ttes et link her? Ja) Du kan f\u00e5 mere information om BPA-ordningen p\u00e5 www.borger.dk . Ledsageordning Er du mellem 12 og 67 \u00e5r og har du en fysisk eller psykisk funktionsneds\u00e6ttelse, der betyder, at du ikke kan f\u00e6rdes alene uden for hjemmet, kan du s\u00f8ge om en ledsageordning i op til 15 timer om m\u00e5neden. Ledsageordningen kan bevilliges hvis du f.eks. er sv\u00e6rt bev\u00e6gelsesh\u00e6mmet, f\u00e6rdes i k\u00f8restol, er blind, er st\u00e6rkt svagtseende, er udviklingsh\u00e6mmet eller har en hjerneskade. En ledsager f\u00f8lger dig til selvvalgte aktiviteter og hj\u00e6lper dig til at kunne deltage aktivt i kultur- og samfundsliv. Det kan eksempelvis v\u00e6re ledsagelse til teater, biograf, museum, foredrag eller cafebes\u00f8g Ledsageren f\u00f8lger med dig og hj\u00e6lper dig med k\u00f8restol og andre ganghj\u00e6lpemidler samt f.eks. billetter, overt\u00f8j og mad. Du har mulighed for at spare timer sammen inden for en periode p\u00e5 6 m\u00e5neder. Har du f\u00e5et bevilliget ledsageordningen inden du fylder 67 \u00e5r, kan du fortsat benytte ordningen, efter du er fyldt 67 \u00e5r. L\u00f8nnen til din ledsager afholdes af Lyngby Taarb\u00e6k Kommune. Hvis du \u00f8nsker at tage din ledsager med i biografen, til koncert eller lignende, skal du selv d\u00e6kke omkostningerne. Det g\u00e6lder ogs\u00e5 udgifter til ledsagers transport. Der er dog mulighed for at s\u00f8ge om et \u00e5rligt tilskud til d\u00e6kning af din ledsagers udgifter. Hvis du vil ans\u00f8ge om en ledsageordning , kan du l\u00e6se mere om ordningen og udfylde skemaet ans\u00f8g om ledsagelse p\u00e5 Borger.dk Det er Center for Social Indsats, der visiterer til ledsageordning. Se kontaktoplysninger her (jeg t\u00e6nker, der skal inds\u00e6ttes et link her?) Se sagsbehandlingsfrister her (jeg t\u00e6nker, der skal inds\u00e6ttes et link her?) \u00d8konomisk st\u00f8tte til merudgifter Er du mellem 18 og 65 \u00e5r og har et handicap, der betyder, at du i din dagligdag har merudgifter som f\u00f8lge heraf, s\u00e5 kan du ans\u00f8ge om \u00f8konomisk d\u00e6kning af de n\u00f8dvendige merudgifter. Form\u00e5let med den \u00f8konomiske st\u00f8tte er, at personer med fysisk eller psykisk handicap kan leve et s\u00e5 almindeligt liv som muligt som andre ikke-handicappede p\u00e5 samme alder og i samme livssituation Merudgifterne kan f.eks. v\u00e6re udgifter til: fritidsaktiviteter s\u00e6rlige kurser kost, hygiejne og t\u00f8j ekstra hj\u00e6lp til b\u00f8rnepasning hj\u00e6lp til reng\u00f8ring, snerydning osv. medicin transport Tilskud til merudgifter gives kun til personer, der har store merudgifter p\u00e5 baggrund af deres handicap. For at v\u00e6re berettiget til st\u00f8tte skal du have en varig nedsat funktionsevne, som har indgribende konsekvenser i din dagligdag. Med indgribende menes blandt andet, at du som f\u00f8lge af dit handicap ofte har behov for betydelige hj\u00e6lpeforanstaltninger for at opn\u00e5 en normal tilv\u00e6relse. Tilskuddet bevilges kun, hvis udgifterne ikke kan d\u00e6kkes efter anden lovgivning. Dine indt\u00e6gter i \u00f8vrigt har ikke betydning for tildelingen. Dog kan du ikke f\u00e5 d\u00e6kket merudgifter, hvis du har f\u00e5et tilkendt f\u00f8rtidspension f\u00f8r 1. januar 2003 - medmindre du har f\u00e5et bevilget en hj\u00e6lpeordning efter servicelovens 96. Du kan l\u00e6se mere om st\u00f8tte til n\u00f8dvendige merudgifter p\u00e5 her eller generelt p\u00e5 Borger.dk Hvis du vil ans\u00f8ge om st\u00f8tte til merudgifter, skal du kontakte Center for Social Indsats, som kan give dig r\u00e5d og vejledning og vurdere om du er berettiget til at modtage tilskud ud fra en konkret individuel vurdering. Se kontaktoplysninger (inds\u00e6t link til kontaktoplysninger) Se kvalitetsstandard (inds\u00e6t link til kvalitetsstandard) Se sagsbehandlingsfrist (inds\u00e6t link til sagsbehandlingsfrist)\n"}