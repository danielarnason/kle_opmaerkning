{"classes":[{"id":"","title":""}],"title":"Kollelev Mose","text":"\u00d8st for Fures\u00f8en, i et villakvarter i Virum, ligger de tre sammenh\u00e6ngende s\u00f8er, der udg\u00f8r Kollelev Mose. Mosen, som fik sin form ved t\u00f8rve- og lergravning i 1800-og begyndelsen af 1900-tallet, er omkranset af villahaver, der r\u00e6kker helt ned til s\u00f8bredden. Omkring mosen er der en lille park p\u00e5 cirka to hektar, som en offentlig sti sk\u00e6rer igennem. Kombineret med den i\u00f8jnefaldende hvide bro, er det med til at g\u00f8re Kollelev Mose til et idyllisk og popul\u00e6rt fristed. Udsigt fra Parkvej til den hvide bro i Kollelev Mose. - Foto: Danmarks Naturfredningsforening. Fakta om Kollelev Mose Areal: 4,7 hektar Middeldybde: 1,6 meter St\u00f8rste dybde: 3,0 meter Volumen: 75.000 kubikmeter Badning Kollelev Mose er ikke egnet til badning, da vandkvaliteten ikke opfylder kravene i badevandsbekendtg\u00f8relsen. L\u00e6s mere om badning i kommunen . Fiskeri Der er fiskepladser til fri afbenyttelse i Kollelev Mose. Husk at du skal indl\u00f8se fisketegn, f\u00f8r du fisker i s\u00f8en. Pensionister og b\u00f8rn under 18 \u00e5r er dog undtaget denne regel. L\u00e6s mere om lyst- og fritidsfiskeri hos Fiskeridirektoratet og Lystfiskeriforeningen . Naturgenopretning Kollelev Mose har i \u00e5rene frem til 1942 modtaget renset spildevand fra det n\u00e6re opland. Samtidig er s\u00f8en i \u00e5rene efter ofte blevet udsat for overl\u00f8b p\u00e5 grund af kraftig regn, indtil kloaksystemet blev forbedret. Konsekvensen har v\u00e6ret en kraftig forurening af mosen med is\u00e6r fosfor, som g\u00f8r vandet gr\u00f8nt af alger. Lyngby-Taarb\u00e6k Kommune har i \u00e5rene 1998-2005 udf\u00f8rt en del naturgenopretning i mosen. Kommunen f\u00f8lger stadig resultaterne af de gennemf\u00f8rte genopretningsprojekter. Beskyttet natur Kollelev Mose er et 3-omr\u00e5de under Naturbeskyttelsesloven. Hvis du er i tvivl om, hvor det beskyttede naturomr\u00e5de er, kan du finde og se det p\u00e5 kommunens WebGIS . V\u00e6rd at se \u00d8st for Kollelev Mose finder du Fures\u00f8 og Fures\u00f8parken. F\u00e5 inspiration til flere sev\u00e6rdigheder og naturoplevelser p\u00e5 Ud i Naturen-kortet og Motionsportalen .\n"}