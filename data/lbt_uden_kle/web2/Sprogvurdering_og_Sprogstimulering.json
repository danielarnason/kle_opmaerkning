{"classes":[{"id":"","title":""}],"title":"Sprogvurdering og Sprogstimulering","text":"Regeringen vedtog lov om sprogvurdering af 3-\u00e5rige b\u00f8rn, som tr\u00e5dte i kraft 1. juni 2010 . I forl\u00e6ngelse af denne lov, har Lyngby-Taarb\u00e6k Kommune \u00e6ndret m\u00e5l og rammer for sprogvurderinger vedtaget af B\u00f8rn- og Ungdomsudvalget med virkning fra 1. januar 2011 . M\u00e5l og rammer for sprogvurdering Fremover skal b\u00f8rn i dagtilbud sprogvurderes omkring 3 \u00e5rs alderen, hvis der er sproglige, adf\u00e6rdsm\u00e6ssige eller andre forhold, der giver formodning om, at barnet kan have behov for sprogstimuliering. For\u00e6ldre har pligt til at lade deres barn sprogvurdere og lade barnet deltage i sprogunderst\u00f8ttende aktiviteter. Det p\u00e6dagogiske personale i de enkelte dagtilbud har pligt til, at vejlede for\u00e6ldre i at underst\u00f8tte deres barns sproglige udvikling hjemme. Ligesom det p\u00e6dagogiske personale har pligt til at sikre en fokuseret eller s\u00e6rlig indsats i dagtilbuddet via sprogunderst\u00f8ttende aktiviteter samt evt. kontakt til tale-h\u00f8rel\u00e6rer eller tosprogskonsulent og sprogvejleder, afh\u00e6ngig af resultatet af sprogvurderingen. Alle b\u00f8rn p\u00e5 3 \u00e5r, der ikke er i dagtilbud, skal fremover sprogvurderes. Opgaven varetages af kommunens sprogvejleder og to-sprogskonsulent. For\u00e6ldre vil blive kontaktet eller kan rette henvendelse til: Sprogvejleder Lis Pedersen: lip@ltk.dk Tosprogskonsulent Beata Engels Andersson: been@ltk.dk Sprogvurderingsprocessen trin for trin b\u00f8rn hvor mindst en af for\u00e6ldrene kan dansk Sprogvurderingsprocessen trin for trin - b\u00f8rn hvor ingen af for\u00e6ldrene kan dansk\n"}