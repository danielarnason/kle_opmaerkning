{"classes":[{"id":"","title":""}],"title":"Uddannelse","text":"Hvert \u00e5r nedl\u00e6gges der i Danmark ca. 200.000 stillinger, der blandt andet automatiseres eller flytter til udlandet. Det er ofte jobs i industrien og funktioner indenfor det ufagl\u00e6rte omr\u00e5de. Den gode nyhed er, at der hvert \u00e5r i Danmark oprettes ca. 200.000 nye jobs. De nye jobs er typisk indenfor fagl\u00e6rte omr\u00e5der eller funktioner, der kr\u00e6ver et h\u00f8jere kompetenceniveau. For at sikre arbejdskraft til de nye jobs, er det derfor afg\u00f8rende vigtigt, at vi udvikler vores kompetencer, s\u00e5 vi kan det, som fremtidens arbejdsmarked eftersp\u00f8rger. For om ganske f\u00e5 \u00e5r vil der mangle kvalificeret og fagl\u00e6rt arbejdskraft p\u00e5 en lang r\u00e6kke omr\u00e5der. Derfor er det ogs\u00e5 nu en rigtig god investering i din egen fremtid at uddanne dig. Uanset hvilket uddannelsesniveau du har i forvejen. Tag endelig kontakt til de lokale uddannelsesinstitutioner, din faglige organisation eller jobcentret, hvis du \u00f8nsker vejledning inden for dit omr\u00e5de fagligt eller geografisk. Hvis du s\u00f8ger elev- eller praktikplads er det - udover at s\u00f8ge job og kontakte virksomheder - ogs\u00e5 en god ide at henvende dig til din uddannelsesinstitution. Der er m\u00e5ske skolepraktik p\u00e5 den uddannelse, du er p\u00e5, og uddannelsesinstitutionerne har kontakt til mange lokale virksomheder. Om voksenl\u00e6rlingordningen: Fremtiden er fagl\u00e6rt Praktikpladsen.dk er Ministeriet for B\u00f8rn og Undervisnings gratis internet-m\u00f8dested for elever og virksomheder inden for erhvervsuddannelserne. Som elev kan du finde alle virksomheder, der er godkendt til at ans\u00e6tte elever ved at klikke p\u00e5 Godkendte virksomheder . Med brugernavn og adgangskode kan du sende ans\u00f8gninger fra systemet til virksomheder, der \u00f8nsker elever. Som virksomhed kan du via brugernavn og adgangskode s\u00f8ge elever frem og vurdere disse ud fra elevernes beskrevne profiler. Du kan ogs\u00e5 annoncere efter elever. Statens Uddannelsesst\u00f8tte SU er en \u00f8konomisk hj\u00e6lp du kan f\u00e5, mens du uddanner dig SU til flere ungdomsuddannelser Du kan f\u00e5 SU til flere ungdomsuddannelser, der er godkendt til SU. Det vil sige, at du for eksempel efter en studentereksamen ogs\u00e5 kan f\u00e5 SU til en erhvervsuddannelse, ligesom du efter en erhvervsuddannelse kan f\u00e5 SU til en gymnasial uddannelse eller en ny erhvervsuddannelse. Fakta Det man i daglig tale kalder SU, hedder i SU-loven SU-stipendium . I SU-loven d\u00e6kker begrebet SU b\u00e5de over stipendium, SU-l\u00e5n og slutl\u00e5n. Undtagelse Har du gennemf\u00f8rt en gymnasial uddannelse, kan du ikke f\u00e5 SU til en ny gymnasial uddannelse. P\u00e5 borger.dk kan du l\u00e6se de generelle regler om SU til ungdomsuddanneler. Samme sted finder du ogs\u00e5 reglerne for SU til videreg\u00e5ende uddannelse. P\u00e5 SU.dk kan du s\u00f8ge om l\u00e5n og SU-stipendium og \u00e6ndre dine SU-forhold. Du kan desuden se ans\u00f8gningsfrister, betingelser og regler for SU, satser og beregne, hvor meget du m\u00e5 tjene ved siden af SU. Uddannelsesinstitutioner Det store overblik over uddannelsessystemet finder du p\u00e5 UddannelsesGuiden . Uddannelsesvejledning Det store overblik over uddannelsessystemet finder du p\u00e5 UddannelsesGuiden . Er du mellem 15 og 25 \u00e5r s\u00e5 kan du ogs\u00e5 f\u00e5 vejledning om uddannelse og skole hos Ungdommens Uddannelsesvejledning . Voksenuddannelse Du kan uddanne dig hele livet. Undervejs i dit arbejdsliv kan du opkvalificere dig og forbedre dine kompetencer p\u00e5 mange m\u00e5der. En del af dem er beskrevet her: Arbejdsmarkedsuddannelser er rettet mod ufagl\u00e6rte og fagl\u00e6rte. Undervisningen er b\u00e5de praktisk og teoretisk og kan v\u00e6re tilrettelagt p\u00e5 fuldtid eller p\u00e5 deltid. For en oversigt over hvad der tilbydes som AMU se UddannelsesGuiden.dk. AVU - Almen Voksen Uddannelse - hvis du vil forbedre de almene skolekundskaber. L\u00e6s om mulighederne her . FVU - Forberedende Voksen Undervisning - hvis du \u00f8nsker at blive bedre til at l\u00e6se, skrive og regne inden du g\u00e5r i gang med AVU eller HF. FVU kan v\u00e6re en del af et tilbud til dig som ledig, men du kan modtage FVU mens du er i arbejde. Kontakt Jobcenteret for flere oplysninger eller l\u00e6s om mulighederne her . VUC (VoksenUddannelsesCenteret) - tilbyder af AVU og FVU, samt HF. L\u00e6s mere om VUC her . Hvis du har dansk som andetsprog og gerne vil blive dygtigere til dansk, s\u00e5 er her en liste over sprogcentre , som tilbyder danskundervisning, samt undervisning i dansk kultur og samfundsforhold. S\u00e6rligt for unge Tvivl? F\u00e5 r\u00e5d og vejledning til at komme videre Er du under 25 \u00e5r, kan du f\u00e5 r\u00e5d og vejledning om uddannelse hos Ungdommens Uddannelsesvejledning (UU). Vejlederne i UU-centrene giver personlig vejledning til elever i folkeskolens 6.-10. klasse og indtil du er fyldt 25 \u00e5r. Det er eksempelvis UU, der tager kontakt til dig, hvis du falder fra din uddannelse. Du kan selv henvende dig p\u00e5 dit lokale UU-center , hvis du har brug for r\u00e5d og vejledning om eksempelvis skift af uddannelse.\n"}