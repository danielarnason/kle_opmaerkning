{"classes":[{"id":"","title":""}],"title":"Udl\u00e5nshj\u00e6lpemidler","text":"Hvis du har en varigt nedsat funktionsevne, kan kommunen bevilge et hj\u00e6lpemiddel n\u00e5r det: letter dagligdagen v\u00e6sentligt, eller er n\u00f8dvendigt for at du kan ud\u00f8ve et erhverv, eller i v\u00e6sentlig grad afhj\u00e6lper din nedsatte funktionsevne Bevilling sker p\u00e5 baggrund af en individuel, faglig vurdering af den enkeltes behov. Udl\u00e5nshj\u00e6lpemidler som f.eks. gangredskaber, toiletforh\u00f8jere, toiletstole, badeb\u00e6nke, k\u00f8restole, el-scootere og andet, bevilges enten som udl\u00e5n eller som forbrugsgode hvor der m\u00e5 forventes en egenbetaling. Der ydes ikke hj\u00e6lp til s\u00e6dvanligt indbo. Du kan l\u00e6se mere om udl\u00e5nshj\u00e6lpemidler i kommunens kvalitetsstandarder . Udl\u00e5nshj\u00e6lpemidler leveres fra kommunens hj\u00e6lpemiddeldepot og s\u00e5 vidt muligt inden for en uge efter bevilling. HJ\u00e6lpemiddeldepotet Kontaktoplysninger og tr\u00e6ffetider p\u00e5 hj\u00e6lpemiddeldepotet. Frit valg af hj\u00e6lpemidler Der er frit valg p\u00e5 udl\u00e5nshj\u00e6lpemidler, s\u00e5 opfylder du betingelserne for at f\u00e5 st\u00f8tte til hj\u00e6lpemidler, kan du: benytte kommunens tilbud om hj\u00e6lpemiddel, eller benytte retten til frit at v\u00e6lge et andet produkt, mod betaling af en eventuel merpris. Du skal selv k\u00f8be hj\u00e6lpemidlet. Der er ikke frit valg, hvis kommunen kan stille et hj\u00e6lpemiddel til r\u00e5dighed, der er identisk med det hj\u00e6lpemiddel, du selv har valgt. Arbejdsredskaber eller plejehj\u00e6lpemidler er heller ikke omfattet af frit valg. Se mere i pjecen vedr\u00f8rende frit valg p\u00e5 udl\u00e5nshj\u00e6lpemidler . Hvis du har et midlertidigt behov for hj\u00e6lpemidler Har du et midlertidigt behov for hj\u00e6lpemidler, enten som led i\/forts\u00e6ttelse af en behandling p\u00e5 sygehuset eller i en speciall\u00e6gepraksis, skal du henvende dig p\u00e5 det sygehus eller til den l\u00e6ge, som har behandlet dig. Det samme g\u00e6lder, hvis du har behov for hj\u00e6lpemidler, mens du venter p\u00e5 sygehusbehandling. Ans\u00f8gning om udl\u00e5nshj\u00e6lpemidler Hvis du vil s\u00f8ge om et udl\u00e5nshj\u00e6lpemiddel, skal du kontakte ergoterapeuterne i Center for Tr\u00e6ning og Omsorg p\u00e5 telefon 45 97 30 00 eller du kan skrive en mail til ergoterapeuterne via linket. Du vil h\u00f8re fra en ergoterapeut inden for 10 dage.\n"}