{"classes":[{"id":"","title":""}],"title":"Kommuneplanl\u00e6gning","text":"Kommuneplanen fastl\u00e6gger hovedstrukturen for hele kommunen. Den angiver de overordnede m\u00e5l for den fysiske udvikling og arealanvendelse i kommunen. Derudover fastl\u00e6gger kommuneplanen ogs\u00e5 rammer for lokalplanernes indhold i bestemte omr\u00e5der af kommunen. Indholdet i kommuneplanen og dens proces er fastlagt i Lov om planl\u00e6gning . Der skal vedtages en kommuneplan i hver valgperiode, dvs. ca. hvert fjerde \u00e5r. Kommunalbestyrelsen vurderer i hver valgperiode, om der skal ske st\u00f8rre \u00e6ndringer af kommuneplanen. Desuden kan der ske \u00e6ndringer i kommuneplanens rammedel i forbindelse med lokalplanl\u00e6gningen. Disse \u00e6ndringer medf\u00f8rer, at der ogs\u00e5 udarbejdes et kommuneplantill\u00e6g sidel\u00f8bende med lokalplanarbejdet. Lyngby-Taarb\u00e6ks kommuneplan er udelukkende digital og har sin egen hjemmeside.\n"}