{"classes":[{"id":"","title":""}],"title":"Fritidstilbud for b\u00f8rn og unge","text":"Lyngby-Taarb\u00e6k Kommune har et rigt og varieret fritidsliv med en lang r\u00e6kke institutioner og foreninger, der tilsammen bidrager til muligheden for at b\u00f8rn og unge kan have et aktivt fritidsliv. Klik p\u00e5 nedenst\u00e5ende links for at l\u00e6se mere om de enkelte tilbud. Foreninger - F\u00e5 et overblik over hvilke foreninger, der er i Lyngby-Taarb\u00e6k. S\u00f8gefunktion i samarbejde med Kulturnaut.dk Sommerferieaktiviteter - B\u00f8rn og unge kan i sommerferien g\u00f8re brug af en r\u00e6kke sp\u00e6ndende aktivitetstilbud, som udbydes i samarbejde med kommunens foreningsliv, musikskolen og ungdomsskolen. Musikskolen - Musikskolen tilbyder undervisning til alle kommunens b\u00f8rn og unge mellem 0 og 25 \u00e5r. Skolens tilbud omfatter blandt andet rytmik, instrumentundervisning og samspil. Musikskolen afholder ogs\u00e5 gennem \u00e5ret forskellige arrangementer. Klub Lyngby - Lyngby-Taarb\u00e6k kommune har 8 fritids- og ungdomsklubber samlet under Klub Lyngby: Baune, Carlsvognen, Tryggehvile, V\u00e6nget, Lundtofte, Tronen, Virumg\u00e5rdsvej og Kolle. Fritidsklubberne er et tilbud til b\u00f8rn i 4., 5. og 6. klasse. Ungdomsklubberne er et tilbud til unge fra 7 klasse og til du fylder 19 \u00e5r. Billedskolen - P\u00e5 Musikskolens billedkunsthold arbejder vi med billedkunst i bred forstand, med v\u00e6gt p\u00e5 fordybelse, tilegnelse af de forskellige h\u00e5ndv\u00e6rksm\u00e6ssige f\u00e6rdigheder og evnen til at bruge fantasien og arbejde eksperimenterende. Biblioteket - Bes\u00f8g et af kommunens to biblioteker. Her kan du, l\u00e5ne b\u00f8ger, musik, film og spil, l\u00e6se dagens avis og opleve kulturarrangementer for b\u00f8rn og voksne. Legepladser - Der er legetilbud til st\u00f8rre og mindre b\u00f8rn i flere af kommunens parker. Derudover har kommunen ogs\u00e5 Den Gr\u00f8nne Legeplads i Virum, som er en bemandet legeplads. Ungdomsskolen - B\u00f8rn og unge kan fra 7. klasse optages i Lyngby-Taarb\u00e6k Kommunes Ungdomsskole, som omfatter 4 afdelinger: Den almene Ungdomsskole, Fritidsafdelingen, M3\/M4 og Ungdomsklasse. Al undervisning i Ungdomsskolen er gratis. Eleverne betaler selv for s\u00e6rlige materialer, ekskursioner og ture. Der bliver en gang \u00e5rligt i august m\u00e5ned udgivet et ungdomsskoleprogram. Vandv\u00e6rket - Vandv\u00e6rket er et v\u00e6rested for unge i Lyngby-Taarb\u00e6k Kommune, du kan l\u00e6se mere om vandv\u00e6rket p\u00e5 Unger\u00e5dets hjemmeside www.hvadskerderfordig.nu Idr\u00e6tsfaciliteter - Her kan du finde en oversigt over idr\u00e6tsfaciliteter i kommunen Kulturlivet i LTK - L\u00e6s om hvad der r\u00f8r sig af kulturelle oplevelser i Lyngby-Taarb\u00e6k. Har du sp\u00f8rgsm\u00e5l kan du kontakte Center for Sundhed og Kultur p\u00e5 fritid@ltk.dk eller telefon 45 97 30 00.\n"}