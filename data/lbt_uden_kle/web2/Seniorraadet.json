{"classes":[{"id":"","title":""}],"title":"Seniorr\u00e5det","text":"Kommunalbestyrelsen har en forpligtelse til at h\u00f8re Seniorr\u00e5dets mening i alle forslag, der vedr\u00f8rer \u00e6ldre. Seniorr\u00e5det kan ogs\u00e5 selv tage sp\u00f8rgsm\u00e5l op og frems\u00e6tte forslag over for kommunalbestyrelsen. Borgerne i Lyngby-Taarb\u00e6k Kommune kan henvende sig til Seniorr\u00e5det med deres problemer, der kan v\u00e6re mangeartede for eksempel vedr\u00f8rende plejehjem og hjemmehj\u00e6lp, genoptr\u00e6ning, madordning, boligforhold, milj\u00f8 og kultur. Alle forhold, der har betydning for personer p\u00e5 60 \u00e5r og derover kan tages op i Seniorr\u00e5det hvilket betyder, at borgere ogs\u00e5 kan komme med forslag til forbedringer i dagligdagen for \u00e6ldre. Seniorr\u00e5det vil gerne inspireres og formidle forslag videre til kommunalbestyrelsen. Seniorr\u00e5dets medlemmer er valgt af kommunens borgere p\u00e5 60 \u00e5r eller derover. R\u00e5det v\u00e6lges for fire \u00e5r ad gangen og best\u00e5r af ni medlemmer. Medlemmerne repr\u00e6senterer ikke nogen forening eller noget politisk parti, men er alle borgere p\u00e5 60 \u00e5r eller derover. Kontakt Seniorr\u00e5det Det er vigtigt, at du som borger giver din meninger til kende over for Seniorr\u00e5det. \u00d8nsker du, at rette henvendelse til Seniorr\u00e5det, kan du g\u00f8re det direkte til Seniorr\u00e5dets medlemmer eller du kan kontakte Seniorr\u00e5dets sekretariat. Seniorr\u00e5dets medlemmer 2011-2013 Se de ni medlemmers af Seniorr\u00e5det, samt deres kontaktoplysninger Mail til seniorr\u00e5dets sekretariat Du kan henvende dig til Seniorr\u00e5dets sekretariat i Center for Tr\u00e6ning og Omsorg via mail eller p\u00e5 telefon 45 97 30 00 Andet Seniorr\u00e5dets dagsordner og referater Seniorr\u00e5dets h\u00f8ringssvar Seniorr\u00e5dets m\u00f8deplan 2013 Forretningsorden Vedt\u00e6gter Seniorr\u00e5dets pjece Seniorr\u00e5dets \u00e5rsberetning 2012\n"}