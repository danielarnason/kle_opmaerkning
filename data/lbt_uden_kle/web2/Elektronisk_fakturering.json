{"classes":[{"id":"","title":""}],"title":"Elektronisk fakturering","text":"E-fakturering til offentlige virksomheder Siden februar 2005 har offentlige virksomheder kun kunnet modtage elektroniske fakturaer. Standarden for at sende fakturaer til offentlige virksomheder hedder NemHandel. Den blev introduceret pr. 1. december 2011 og betyder, at du ikke l\u00e6ngere kan sende fakturaer i OIOXML-formatet til dine kunder i det offentlige. E-fakturaer til dine offentlige kunder skal fremover sendes via NemHandel i det nye OIOUBL-format. Du kan f\u00e5 mere information om, hvordan du sender en e-faktura gennem NemHandel ved at l\u00e6se disse sider: Information om NemHandel Teknisk information om NemHandel Du kan ogs\u00e5 l\u00e6se mere p\u00e5 Moderniseringsstyrelsens hjemmeside http:\/\/www.modst.dk\/Regnskab\/Elektronisk-fakturering E-fakturaer til kommunen Du kan sende e-fakturaer gennem din virksomheds \u00f8konomisystem, hvis det er klar til NemHandel. Hvis det ikke kan h\u00e5ndtere NemHandel, s\u00e5 kan du sende dine fakturaer gennem et L\u00e6sInd-bureau, der l\u00e6ser din papirregning ind og omdanner den til en e-faktura. Du kan ogs\u00e5 bruge en fakturaportal p\u00e5 internettet til at sende en e-faktura for dig. L\u00e6s mere om, hvordan du g\u00f8r: Information om NemHandel Du skal v\u00e6re opm\u00e6rksom p\u00e5, at din e-faktura skal indeholde disse oplysninger for at du kan sende den elektronisk: - EAN-lokationsnummer - Ordre- eller rekvisitionsnummer - Personreference eller anden reference EAN-lokationsnummer EAN-lokationsnummeret f\u00e5r du oplyst af din kontaktperson hos Lyngby-Taarb\u00e6k Kommune, n\u00e5r de bestiller en vare eller ydelse hos din virksomhed.\n"}