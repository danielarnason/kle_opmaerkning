{"classes":[{"id":"","title":""}],"title":"St\u00f8v, st\u00f8j og lugt","text":"Hvis du er generet af st\u00f8v, st\u00f8j eller lugt foresl\u00e5r vi, at du kontakter den, som er \u00e5rsag til generne og i f\u00e6llesskab finder en l\u00f8sning. S\u00e5fremt dette ikke l\u00f8ser problemet, kan du klage til Lyngby-Taarb\u00e6k Kommune. Du kan blandt andet klage over st\u00f8v-, st\u00f8j- og lugtgener fra virksomheder, dyrehold, private fyringsanl\u00e6g herunder br\u00e6ndeovne, bygge- og anl\u00e6gsarbejde. Derimod kan du ikke klage over h\u00f8j musik fra naboen, gadeuorden med mere. I disse tilf\u00e6lde henvises du til det lokale politi. V\u00e6lger du at klage til kommunen, bedes du udfylde og indsende klageskemaet gerne elektronisk til miljoplan@ltk.dk eller Center for Milj\u00f8 og Plan, R\u00e5dhuset, Lyngby Torv 17, 2800 Kgs. Lyngby. Hvad g\u00f8r kommunen? Som udgangspunkt videresender kommunen klageskemaet til den, du klager over til en udtalelse. Efterf\u00f8lgende fastl\u00e6gger kommunen det videre sagsforl\u00f8b. S\u00e5fremt kommunen vurderer, at din gene er v\u00e6sentlig, kan kommunen gribe ind overfor genen. Tomgangsregulativet For at forebygge un\u00f8dvendig luftforurening og st\u00f8jgener er tomgangsk\u00f8rsel over 1 minut er forbudt i Lyngby-Taarb\u00e6k Kommune, se kommunens tomgangsregulativ .\n"}