{"classes":[{"id":"","title":""}],"title":"Under din lejeperiode","text":"Vaskemaskine og opvaskemaskine Du m\u00e5 kun installere vaskemaskine eller opvaskemaskine, hvis du forinden har f\u00e5et en skriftlig tilladelse fra Ejendomskontoret p\u00e5 r\u00e5dhuset. L\u00e5se og n\u00f8gler Du skal selv s\u00f8rge for at vedligeholde og forny l\u00e5se og n\u00f8gler. Opst\u00e5r der skader eller fejl Opst\u00e5r der skader eller fejl skal du kontakte Distriktskontoret. Distriktskontoret R\u00e6veh\u00f8jg\u00e5rd Lundtoftevej 218 2800 Kgs. Lyngby Telefon 45 97 36 86 Email distriktskontoret@ltk.dk En servicemedarbejder fra Distriktskontoret vil s\u00f8rge for, at skaden eller fejlen bliver udbedret s\u00e5 hurtigt som muligt. Har du akut behov for hj\u00e6lp I situationer hvor du har brug for hurtig hj\u00e6lp, skal du kontakte Falck Redningskorps p\u00e5 telefon 70 10 20 30. Du skal oplyse abonnementsnr. 00-173-000. Du skal huske at oplyse, at det er kommunens ejendom. Falck vil herefter s\u00f8rge for den n\u00f8dvendige hj\u00e6lp. Hvis du tilkalder akut hj\u00e6lp un\u00f8digt Hvis du tilkalder akut hj\u00e6lp, uden at der er behov for det, kommer du selv til at betale udgiften. I ejendomme, hvor der er en beboerrepr\u00e6sentation, kan beboerrepr\u00e6sentanterne hj\u00e6lpe dig med at vurdere om der er behov for at tilkalde Falck, eller om udbedring af fejlen kan afvente til, du kan f\u00e5 kontakt til en servicemedarbejder fra Distriktskontoret . Eksempler p\u00e5 un\u00f8dvendig tilkaldt hj\u00e6lp kan v\u00e6re tilkald til: Hj\u00e6lp p\u00e5 hverdage i dagtimerne Defekt hovedd\u00f8rl\u00e5s Tilstoppet afl\u00f8b i k\u00f8kken eller badev\u00e6relse Ut\u00e6t vandl\u00e5s Dryppende vandhaner L\u00f8bende toilet Fejl p\u00e5 komfurplader, ovn, emh\u00e6tte, k\u00f8leskab eller gryser Punkterede eller revnede termoruder m.v. Husorden Du skal overholde husordenreglementet af hensyn til naboer, kommunens vicev\u00e6rter og ejendommens vedligeholdelse. Overholder du ikke husordenreglementet, kan det i v\u00e6rste fald betyde, at Ejendomskontoret opsiger dit lejem\u00e5l. Husordenreglementet f\u00e5r du udleveret sammen med lejekontrakten. Husdyr Det er ikke tilladt at holde husdyr i kommunens udlejningsejendomme.\n"}