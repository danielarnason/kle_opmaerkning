{"classes":[{"id":"","title":""}],"title":"Vandl\u00f8b","text":"Landskabet i Lyngby-Taarb\u00e6k Kommune er i stor grad pr\u00e6get af et tunneldalsysstem, som blev dannet under den sidste istid. I dag har du derfor let adgang til vand i kommunen via forskellige vandl\u00f8b. Vandl\u00f8b d\u00e6kker over \u00e5bne og r\u00f8rlagte vandl\u00f8b, dr\u00e6nledninger, s\u00f8er, vandhuller og kanaler. Hvilke regler\/love g\u00e6lder for vandl\u00f8b? Vandl\u00f8bsloven omfatter gr\u00f8fter, damme, s\u00f8er, moser, kanaler, dr\u00e6n og r\u00f8rledninger. Loven omfatter ogs\u00e5 broer, diger, sluser, pumper, stemmev\u00e6rker, faskiner (til bredsikring) og andre anl\u00e6g, som ligger i og ved vandl\u00f8b. Bygnings- og vejdr\u00e6n reguleres ikke af vandl\u00f8bsloven. Vandl\u00f8bsloven klassificerer alle vandl\u00f8b som offentlige eller private. I Lyngby-Taarb\u00e6k Kommune er der et offentligt vandl\u00f8b - M\u00f8lle\u00e5en samt en del private vandl\u00f8b. Kommunen st\u00e5r for vedligeholdelse af det offentlige vandl\u00f8b, mens bredejerne st\u00e5r for vedligeholdelse af private vandl\u00f8b. Loven, der administreres af kommunen, skal sikre, at vandl\u00f8b kan bruges til at aflede overfladevand, dr\u00e6nvand og renset spildevand. Samtidig skal loven sikre, at der ved brug og vedligeholdelse af vandl\u00f8b tages hensyn til vandl\u00f8bsmilj\u00f8et inklusive dyr og planter. Al drift og brug af vandl\u00f8b reguleres efter: lov om vandl\u00f8b bekendtg\u00f8relse om vandl\u00f8bsregulering bekendtg\u00f8relse om klassificering og registrering af vandl\u00f8b V\u00e6r opm\u00e6rksom p\u00e5, at vandl\u00f8b ogs\u00e5 kan v\u00e6re omfattet af naturbeskyttelsesloven og milj\u00f8beskyttelsesloven. L\u00e6s mere om vores arbejde med M\u00f8lle\u00e5en, hvilke forpligtelser og regler, du skal v\u00e6re opm\u00e6rksom p\u00e5 som privat vandl\u00f8bsejer, og hvordan du skal forholde dig, hvis du har eller vil anl\u00e6gge dr\u00e6n. Offentlige vandl\u00f8b Private vandl\u00f8b Vandl\u00f8bsmyndighed Lyngby-Taarb\u00e6k Kommune er vandl\u00f8bsmyndighed for b\u00e5de de private og det offentlige vandl\u00f8b. Hvis kommunegr\u00e6nsen ligger midt i et vandl\u00f8b, er kommunen kun myndighed for den del af vandl\u00f8bet, der ligger inden for kommunegr\u00e6nsen. M\u00f8lle\u00e5en l\u00f8ber gennem tre kommuner, og derfor samarbejder Lyngby-Taarb\u00e6k, Rudersdal og Gladsaxe Kommune om administration og vedligeholdelse. Beskyttede vandl\u00f8b M\u00f8ll\u00e5en er omfattet af Naturbeskyttelseslovens 3 . Dele af \u00e5en er ogs\u00e5 udpeget til habitatomr\u00e5de under den internationale naturbeskyttelsesordning Natura 2000 . B\u00e5de offentlige og private vandl\u00f8b kan v\u00e6re naturbeskyttede. Du kan se 3- og Natura 2000-omr\u00e5derne p\u00e5 kommunens digitale kort . Hvis du vil foretage et indgreb i et beskyttet naturareal, kan du s\u00f8ge om dispensation hos Center for Milj\u00f8 Plan. Kontakt os for yderligere information p\u00e5 e-mail .\n"}