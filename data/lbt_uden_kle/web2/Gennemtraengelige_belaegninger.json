{"classes":[{"id":"","title":""}],"title":"Gennemtr\u00e6ngelige bel\u00e6gninger","text":"Gennemtr\u00e6ngelig eller permeabel bel\u00e6gning er en god m\u00e5de at sk\u00e5ne kloaksystemet p\u00e5, fordi du bel\u00e6gger din indk\u00f8rsel, have eller terrasse med materialer, som regnvandet kan sive igennem. Typisk v\u00e6lger mange grundejere at bel\u00e6gge deres ejendom med fliser eller sten, som vandet samler sig ovenp\u00e5, og ved store regnskyl resulterer den l\u00f8sning ofte i oversv\u00f8mmelser. Foto kommer.... Gr\u00e6sarmering er en god gennemtr\u00e6ngelig bel\u00e6gning til indk\u00f8rsler. Foto: Albertslund Kommune Hvordan bruger du gennemtr\u00e6ngelig bel\u00e6gning? Du kan med fordel nedsive overfladevandet fra terrasser og indk\u00f8rsler ved hj\u00e6lp af permeable bel\u00e6gninger som fx grus, gr\u00e6sarmering eller fliser med brede fuger. Gr\u00e6sarmering er enten betonfliser med huller, hvor der kan vokse gr\u00e6s eller net, der ser ud som vokstavler fra bistader. Gr\u00e6sarmering egner sig godt til indk\u00f8rsler, fordi stenene kan holde til v\u00e6gten fra biler. Et alternativ til flisel\u00e6gning med brede fuger p\u00e5 terrassen er, at designe terrassen med en h\u00e6ldning ned mod gr\u00e6spl\u00e6nen eller et bed, s\u00e5 regnvandet l\u00f8ber derned i stedet for i kloakken.\n"}