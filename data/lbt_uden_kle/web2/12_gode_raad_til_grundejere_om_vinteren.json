{"classes":[{"id":"","title":""}],"title":"12 gode r\u00e5d til grundejere om vinteren","text":"G\u00e6lder for fortorve p\u00e5 b\u00e5de offentlige veje og private f\u00e6llesveje 1. F\u00f8lg med i vejrudsigten og glatf\u00f8rbek\u00e6mp f\u00f8r nattefrost. 2. Parker i st\u00f8rst muligt omfang p\u00e5 egen grund, s\u00e5fremt der er udsigt til snevejr eller glat f\u00f8re, s\u00e5 der kan udf\u00f8res vinterbek\u00e6mpelse af k\u00f8rebanen. 3. Hav sneskovl og kost parat. 4. Hav grus og salt klar til brug. 5. Brug grus til glatf\u00f8rebek\u00e6mpelse. Salt kan give skader p\u00e5 og \u00f8del\u00e6gge betonfliser, h\u00e6k og beplantning. Fordel materialet j\u00e6vnt. 6. Det er vigtigt, at sneen ryddes hurtigt. Sammentrampet sne er vanskelig og tung at fjerne 7. Kast ikke sneen ud p\u00e5 cykelstien eller k\u00f8rebanen. L\u00e6g sneen p\u00e5 den side af fortovet, der vender ud mod vejen eller i vejsiden uden for cykelstien. 8. Hvis sneen er skovlet op i en vold mellem k\u00f8rebane og fortov, s\u00e5 lav en gennemgang p\u00e5 mindst en meter til renovationen, posten og andre. 9. Ryd for sne og foretag glatf\u00f8rebek\u00e6mpelse helt fra vejen eller fortovet til din d\u00f8r og renovationsstativ. 10. Hvorn\u00e5r skal du snerydde og glatf\u00f8rebek\u00e6mpe? Snerydning og glatf\u00f8rebek\u00e6mpelse skal foretages snarest muligt efter, det er begyndt at sne eller blive glat. Du kan ikke vente til snevejret er overst\u00e5et. Domspraksis viser, at du har pligt til at holde dit fortov farbart i tidsrummet fra klokken 7.00 klokken 22.00. G\u00e6lder kun for private f\u00e6llesveje uden kontrakt med kommunen 11. Ryd den halve k\u00f8rebane f\u00f8r sneen er k\u00f8rt fast. 12. Hold rendestensbr\u00f8ndene fri for snevolde.\n"}