{"classes":[{"id":"","title":""}],"title":"Lokalplan 237 for nyt gymnasium ved Trong\u00e5rdsskolen\u2013 freml\u00e6ggelse af forslag","text":"Lokalplanen omfatter Trong\u00e5rdsvej 40-46. Lokalplanomr\u00e5det afgr\u00e6nses mod syd af Trong\u00e5rdsvej, mod vest af Trong\u00e5rdsskolen, mod nord af Dyrehaveg\u00e5rds jorder og mod \u00f8st af Dyrehaveg\u00e5rds jorder og Hjortek\u00e6rsvej 19, hvor vandt\u00e5rnet ligger. Bygningerne p\u00e5 Trong\u00e5rdsvej 40 - 44 anvendes i dag af Copenhagen Business Academy (Cph. business). Lokalplanens form\u00e5l er, at fastl\u00e6gge omr\u00e5des anvendelse til offentlige form\u00e5l, uddannelsesinstitutioner. at give mulighed for at opf\u00f8re en st\u00f8rre udbygning af den eksisterende uddannelsesinstitution. at sikre at ny bebyggelse fremtr\u00e6der med en arkitektur, der er i harmoni med det eksisterende bygningskompleks. at sikre den eksisterende bevaringsv\u00e6rdige bebyggelse og beplantning, for at fastholde omr\u00e5dets s\u00e6rlige milj\u00f8m\u00e6ssige kvaliteter. L\u00e6s hele lokalplanforslaget her. Lokalplanforslaget kan desuden ses p\u00e5 kommunens hjemmeside: www.ltk.dk, hvor det er muligt at tage et print. Alternativt kan det bestilles p\u00e5 tlf. 45 97 35 01 eller miljoplan@ltk.dk . Et trykt eksemplar af lokalplanforslaget kan ogs\u00e5 f\u00e5s p\u00e5 R\u00e5dhuset, Teknisk Service, Lyngby Torv 17 eller p\u00e5 Stadsbiblioteket, Lyngby Hovedgade 28. H\u00f8ring Forslaget er fremlagt i offentlig h\u00f8ring fra den 25.3.2013 til den 21.5.2013. Eventuelle forslag eller indsigelser skal v\u00e6re kommunen i h\u00e6nde senest den 21.5.2013 . Send en mail til lokalplan237@ltk.dk eller skriv til kommunalbestyrelsen, R\u00e5dhuset, Lyngby Torv 17, 2800 Kgs. Lyngby. Midlertidige retsvirkninger Ejendomme inden for lokalplanomr\u00e5det m\u00e5 ikke udnyttes p\u00e5 en m\u00e5de, der foregriber den endelige plans indhold. Dette g\u00e6lder indtil den endeligt vedtagne lokalplan er offentliggjort dog h\u00f8jst til den 25. marts 2014. Milj\u00f8vurdering I henhold til Lov om milj\u00f8vurdering af planer og programmer er det vurderet, at en gennemf\u00f8relse af planerne ikke vil medf\u00f8re en v\u00e6sentlig milj\u00f8p\u00e5virkning i henhold til Milj\u00f8vurderingslovens 3, stk. 1 nr. 3. Der udarbejdes derfor ikke en milj\u00f8rapport. Klagevejledning Der kan klages over denne afg\u00f8relse til Natur- og Milj\u00f8klagen\u00e6vnet, jf. planlovens 58, stk. 1. Der kan kun klages over retlige sp\u00f8rgsm\u00e5l. Det vil sige, at der kan klages over sp\u00f8rgsm\u00e5l om planens lovlighed, herunder dens lovlige tilvejebringelse. Derimod kan der ikke klages over, at kommunalbestyrelsen har vedtaget en plan, som man ikke er enig i. Desuden kan kommunalbestyrelsens afg\u00f8relse om ikke at udarbejde en milj\u00f8vurdering p\u00e5klages til Natur- og Milj\u00f8klagen\u00e6vnet, jf. Milj\u00f8vurderingslovens 16. Eventuelle klager skal sendes til kommunalbestyrelsen, Center for Milj\u00f8 og Plan, R\u00e5dhuset, Lyngby Torv 17, 2800 Kgs. Lyngby eller e-mail: miljoplan@ltk.dk . Klagen skal v\u00e6re modtaget af kommunalbestyrelsen inden 4 uger fra den dag, planen er offentligt bekendtgjort, jf. planlovens 60, stk. 1. Natur- og Milj\u00f8klagen\u00e6vnet vil i forbindelse med klager opkr\u00e6ve et gebyr p\u00e5 500 kr. N\u00e6vnet vil efter modtagelsen af klagen sende en opkr\u00e6vning p\u00e5 gebyret. N\u00e6vnet vil ikke p\u00e5begynde behandlingen af klagen, f\u00f8r gebyret er modtaget. Vejledning om gebyrordningen kan findes p\u00e5 Natur- og Milj\u00f8klagen\u00e6vnets hjemmeside www.nmkn.dk. Gebyret tilbagebetales, hvis der gives helt eller delvis medhold i klagen. Afg\u00f8relsen kan ogs\u00e5 p\u00e5klages af milj\u00f8ministeren og af alle med retlig interesse i sagens udfald, jf. planlovens 59, stk. 1. Klageberettiget er endvidere landsd\u00e6kkende foreninger og organisationer, der som hovedform\u00e5l har beskyttelsen af natur eller milj\u00f8 eller varetagelsen af v\u00e6sentlige brugerinteresser inden for arealanvendelsen. Det er en betingelse, at foreningen eller organisationen har vedt\u00e6gter eller love, som dokumenterer dens form\u00e5l, og at den har mindst 100 medlemmer, jf. planlovens 59, stk. 2. Eventuel indbringelse af kommunalbestyrelsens afg\u00f8relse for domstolene skal ske inden 6 m\u00e5neder fra den dag, planen er offentligt bekendtgjort, jf. planlovens 62, stk. 1.\n"}