{"classes":[{"id":"","title":""}],"title":"Hvordan begyndte det?","text":"Sm\u00e5 dyrkningshaver kendes allerede fra det 14. \u00e5rhundrede, hvor k\u00e5lhaver og humlehaver fandtes uden for k\u00f8bst\u00e6dernes bymure. Et cirkul\u00e6re fra 1826 udsendt af Frederik den VI omhandler s\u00e5danne haver, og ved en del k\u00f8bst\u00e6der oprettedes haver under fattigv\u00e6senet. Det var dog f\u00f8rst i 1884, at de f\u00f8rste egentlige kolonihaver blev anlagt af vognmand (senere landstingsmand J\u00f8rgen Berthelsen, \u00c5lborg). Form\u00e5let var en slags fattighj\u00e6lp til selvhj\u00e6lp mod lediggang og for at fremme \u00e6drueligheden. Kolonihavebev\u00e6gelsen har alts\u00e5 best\u00e5et i mere end 100 \u00e5r og udviklede sig til en sund fritidsbesk\u00e6ftigelse for folk fra flere samfundslag. Der blev rift om haverne lige fra begyndelsen, og der opstod spekulation i priser p\u00e5 haver og bygninger. Derfor dannedes i 1908 Kolonihaveforbundet for Danmark for at modvirke spekulation og for at \u00f8ge antallet af haver. Antallet af haver i Danmark var i 1940-erne p\u00e5 ca. 100.000, men er nu faldet til knap 50.000. I Lov om Kommuneplanl\u00e6gning fra 1977 indg\u00e5r planl\u00e6gning af kolonihaver p\u00e5 lige fod med en bys \u00f8vrige funktioner. Kommuneplanen for Lyngby-Taarb\u00e6k Kommune, vedtaget i 1980, omhandler ogs\u00e5 forholdene for kolonihaver. I hver bydel er der behov for bydelspark, hvori kan placeres flere fritidsaktiviteter, herunder koloni- og dyrkningshaver. Det er m\u00e5let at indrette 1 have pr. 10. etagebolig inden for kommunens gr\u00e6nser. I dag findes 1 have for ca. hver 30. bolig. Kolonihaver i Lyngby-Taarb\u00e6k Kommune Den \u00e6ldste haveforening i Lyngby-Taarb\u00e6k Kommune hed haveforeningen Tofteb\u00e6k , og den blev oprettet omkring 1936 og nedlagt i 1970 for at give plads til Lyngby Storcenter. Den \u00e6ldste haveforening blev oprettet i Brede og hedder Bredely . I perioden indtil 1950 blev oprettet yderligere 3 kolonihaveomr\u00e5der, hvoraf Stadion er den st\u00f8rste inden for kommunen med 85 haver. I 1970-erne blev der anlagt nye kolonihaveforeninger forskellige steder i kommunen specielt for pensionister. Derudover blev anlagt et stort kolonihaveomr\u00e5de i Ballerup 15 km fra Lyngby, hvor priserne for jord var lavere. Endvidere findes 2 arealer med mindre dyrkninghaver inden for kommunegr\u00e6nsen. F\u00e6lles for alle haverne i Lyngby-Taarb\u00e6k Kommune er bl.a., at de er forsynet med vandhane i skellet til 2 haver. Grusgange f\u00f8rer frem til haverne, de er omgivet af h\u00e6kke - ofte af liguster. Havernes st\u00f8rrelse varierer fra 130 til 400 m , og der findes ofte f\u00e6llesfaciliteter med f\u00e6lles forsamlingshuse. I de nyere haver er indlagt kloak til et f\u00e6lles toilet. Den f\u00e6lles flagstang er n\u00e6sten obligatorisk, og i de fleste haver findes huse p\u00e5 12-20 m enten selvbyggede eller af ensartet type. Haveejerne vedligeholder selv den st\u00f8rste part af arealerne. Kommunens Arealdrift fortager kun besk\u00e6ring af sk\u00e6rmende beplantninger, solit\u00e6re tr\u00e6er p\u00e5 omr\u00e5det og snerydning p\u00e5 offentlige fortove.\n"}