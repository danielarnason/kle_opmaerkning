{"classes":[{"id":"","title":""}],"title":"Personlige till\u00e6g","text":"Personlige till\u00e6g ydes efter en konkret, individuel vurdering til folkepensionister og f\u00f8rtidspensionister, der har f\u00e5et tilkendt ydelsen inden 1.1.2003, og hvis \u00f8konomiske forhold vurderes at v\u00e6re s\u00e6rlig vanskelige. I vurderingen indg\u00e5r de \u00f8konomiske forhold sammenholdt med det, der s\u00f8ges tilskud til. Du skal s\u00f8ge om tilskud, inden udgiften afholdes\/bestilles. Udgifterne skal vurderes at v\u00e6re rimelige og n\u00f8dvendige, f\u00f8r kommunen kan yde tilskud. Du kan eksempelvis s\u00f8ge om personlig till\u00e6g til: Tandbehandling uden sygesikringstilskud L\u00e6geordineret medicin uden sygesikringstilskud Flyttehj\u00e6lp Resterende egenbetaling efter fradrag af helbredstill\u00e6g Pensionister, som er medlem af sygeforsikringen danmark , skal f\u00f8rst indhente tilskud derfra, f\u00f8r der kan ydes personligt till\u00e6g. Ans\u00f8gning Du kan ans\u00f8ge p\u00e5 Borger.dk eller hente et ans\u00f8gningsskema i Borgerservice. Det er Pensionsteamet i Center for Arbejdsmarked Afdeling for Ydelser, der behandler ans\u00f8gningen.\n"}