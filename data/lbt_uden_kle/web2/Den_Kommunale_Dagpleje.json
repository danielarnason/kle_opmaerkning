{"classes":[{"id":"","title":""}],"title":"Den Kommunale Dagpleje","text":"I Lyngby-Taarb\u00e6k Kommune har en dagplejer 4 b\u00f8rn indmeldt. Den lille gruppe g\u00f8r, at dit barn hurtigt f\u00e5r t\u00e6tte relationer b\u00e5de til de andre b\u00f8rn og dagplejeren. Dagplejerne m\u00f8des en gang om ugen i deres legestuegruppe, hvor dit barn har mulighed for at \u00f8ve sig p\u00e5 at v\u00e6re sammen med andre b\u00f8rn, i en st\u00f8rre gruppe p\u00e5 typisk 20-25 b\u00f8rn og deres dagplejere. Hvis dit barns faste dagplejer er syg eller har fri, tilbyder vi g\u00e6stepleje hos en dagplejevikar eller hos en anden dagplejer fra gruppen. For at sikre b\u00f8rnenes udvikling f\u00f8rer en dagplejep\u00e6dag tilsyn b\u00e5de i de enkelte dagplejehjem og i legestuen. Disse bes\u00f8g best\u00e5r b\u00e5de af leg med b\u00f8rnene, s\u00e5 dagplejep\u00e6dagogen f\u00e5r fornemmelse af, hvordan det enkelte barn har udviklet sig siden sidst, og en snak med dagplejeren om hvordan hun oplever det enkelte barn. Dagplejep\u00e6dagogen giver r\u00e5dgivning og vejledning til dagplejeren, i forhold til dit barns udvikling. Dagplejerne har alle deltaget i grundkursus for dagplejere, kostkursus og f\u00f8rstehj\u00e6lp. De kommunale dagplejere tilbydes l\u00f8bende efteruddannelse. I Dagplejen f\u00e5r dit barn: Formiddagsmad, frokost og eftermiddagsmad En lille b\u00f8rnegruppe at forholde sig til Legestue en gang ugentligt Rytmik hver 14. dag i vinterperioden Oplevelser i n\u00e6romr\u00e5det Meget udeliv En voksen at v\u00e6re sammen med hele dagen \u00c5bningstid: Man-tors 7.15-17.00 Fred.7.00- 16.00 Dagplejen holder \u00e5bent hele sommerperioden, men dit barn tilbydes g\u00e6stepleje i den periode, hvor din egen dagplejer holder sommerferie. Vi har 5 lukkedage om \u00e5ret, som typisk ligger mellem jul og nyt\u00e5r og dagen efter Kristi himmelfartsdag. Har du sp\u00f8rgsm\u00e5l eller lyst til at f\u00e5 bes\u00f8g af en dagplejep\u00e6dagog i m\u00f8dre-gruppen kontakt dagplejekontoret p\u00e5 45 97 37 83 Se mere p\u00e5 vores hjemmeside her\n"}