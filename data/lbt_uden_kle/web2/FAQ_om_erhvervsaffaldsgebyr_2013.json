{"classes":[{"id":"","title":""}],"title":"FAQ om erhvervsaffaldsgebyr 2013","text":"Hvad d\u00e6kker erhvervsaffaldsgebyret over? Gebyret d\u00e6kker kommunens og forsyningens lovpligtige udgifter til generel planl\u00e6gning og administration af affaldsomr\u00e5det, der vedr\u00f8rer virksomheder. Det er f.eks. anvisninger, udarbejdelse af regulativer, affaldsdatasystem, information, planl\u00e6gning og omkostninger, der ikke kan henf\u00f8res til de enkelte affaldsordninger. Affaldsbekendtg\u00f8relsen foreskriver, at gebyret skal v\u00e6re ens for alle virksomheder, undtaget de virksomheder, der p\u00e5 forh\u00e5nd er fritaget i henhold til affaldsbekendtg\u00f8relsen. Betaling af gebyret giver ikke din virksomhed adgang til at benytte genbrugsstationer eller andre kommunale ordninger. Dem skal du betale s\u00e6rskilt for. L\u00e6s mere om Erhvervsaffaldsgebyr 2013 (inds\u00e6t link Regler erhvervsaffaldsgebyr 2013) og se de aktuelle takster for 2013 her . Skal alle virksomheder betale erhvervsaffaldsgebyr? Virksomheder, der i 2011 havde en \u00e5rlig oms\u00e6tning p\u00e5 mindst 300.000 kroner, skal i \u00e5r betale erhvervsaffaldsgebyr. Nogle virksomheder er undtaget for gebyret, som du kan se p\u00e5 her . Virksomheder, som bruger en af kommunens ordninger, som for eksempel dagrenovation eller benytter en genbrugsstation, skal altid betale gebyret. Hvem sender Kommunen og Lyngby-Taarb\u00e6k Forsyning A\/S regningen til? Kommunen sender regningen til virksomhedens ejer if\u00f8lge CVR (Det Centrale Virksomhedsregister). F\u00f8rhen sendte kommunerne regningen til ejendommens ejer, men reglerne er \u00e6ndret med virkning fra 1. januar 2010. Hvor f\u00e5r I data om min virksomhed fra? Kommunerne og Lyngby-Taarb\u00e6k Forsyning A\/S benytter sig af udtr\u00e6k fra CVR. Her er oplyst navn, adresse, branchekode, antal ansatte, virksomhedsform og virksomhedens start- og eventuelle slutdato. Hvad er et CVR-nummer og et P-nummer? Danske virksomheder har et CVR-nummer. CVR-nummeret er et 8-cifret nummer, der er et unikt identifikationsnummer for den enkelte virksomhed. Ud over et CVR-nummer f\u00e5r en virksomhed ogs\u00e5 tildelt et s\u00e5kaldt P-nummer (Produktionsenhedsnummer) for hver fysisk beliggenhed, hvor virksomheden driver virksomhed fra. P-nummeret er et 10-cifret entydigt nummer. Der kan s\u00e5ledes v\u00e6re tilknyttet flere P-numre til samme CVR-nummer. En produktionsenhed er en adresse der ejes af en virksomhed; en adresse hvor virksomheden udf\u00f8rer aktiviteter. Der opkr\u00e6ves erhvervsaffaldsgebyr per registeret P. nummer. Min virksomhed har ikke noget affald. Kan jeg blive fritaget for at betale erhvervsaffaldsgebyr? Som udgangspunkt skal alle virksomheder, der i 2011 havde en \u00e5rlig oms\u00e6tning p\u00e5 mindst 300.000 kroner, betale erhvervsaffaldsgebyr. Der er forskellige muligheder for fritagelse, du kan l\u00e6se om den her: Link til erhvervsaffaldsgebyr 2013. Virksomheder, som bruger en af kommunens ordninger, som for eksempel dagrenovation eller benytter en genbrugsstation, skal altid betale gebyret. Fristen for ans\u00f8gning om fritagelse for betaling for erhvervsaffaldsgebyr er overskredet Ans\u00f8gninger modtaget efter ans\u00f8gningsfristen den 21. juni 2013 vil ikke blive behandlet, hvilket betyder, at erhvervsaffaldsgebyret skal betales. Hvad sker der, hvis jeg s\u00f8ger for sent i 2013? S\u00e5 bliver din ans\u00f8gning ikke behandlet, og du skal betale gebyret. Hvorn\u00e5r er der frist for at s\u00f8ge om fritagelse? Ans\u00f8gningsfristen var den 21. juni 2013. Den samme dato som betalingsdatoen p\u00e5 den faktura, du f\u00e5r tilsendt. Skal jeg ogs\u00e5 betale erhvervsaffaldsgebyr, hvis jeg s\u00f8ger om fritagelse? S\u00f8ger du om fritagelse, skal du f\u00f8rst betale gebyret, hvis du f\u00e5r afslag p\u00e5 fritagelse. Ans\u00f8gning skal sendes via renoweb og du skal have modtaget en kvittering per mail p\u00e5 at ans\u00f8gningen er registreret. Hvor st\u00e5r der, at kommunen kan opkr\u00e6ve affaldsgebyr fra virksomheder? Det st\u00e5r i milj\u00f8beskyttelsesloven og i affaldsbekendtg\u00f8relsens 60. Jeg bruger ikke genbrugsstationen. Skal jeg betale alligevel? Ja, gebyret har ikke noget med brug af genbrugsstationen at g\u00f8re. Hvis du \u00f8nsker at benytte genbrugsstationen, skal du betale s\u00e6rskilt for det ved at tilmelde din virksomhed. L\u00e6s mere om tilmelding til genbrugsstation . Hvordan betaler jeg for at bruge en genbrugsstation? L\u00e6s mere her Link til tilmeldeordning. Kan jeg klage over afslag p\u00e5 ans\u00f8gning om fritagelse? Du kan ikke klage over et afslag p\u00e5 en ans\u00f8gning om fritagelse for at betale erhvervsaffaldsgebyr. Du kan g\u00e5 til domstolene, hvis du er uenig i afg\u00f8relsen. Hvad sker der, hvis jeg ikke betaler? Du f\u00e5r to rykkere og du p\u00e5l\u00e6gges rykkergebyr for hver rykker. I rykker nummer to f\u00e5r du samtidig et inkassovarsel, hvorefter sagen bliver sendt til inkasso hos SKAT, hvis fakturaen ikke betales. Du kan se gebyrsatserne p\u00e5 Lyngby-Taarb\u00e6k Forsynings hjemmeside . Hvordan kan jeg opdatere oplysninger om min virksomhed i CVR-registret? Log ind p\u00e5 CVR-registrets hjemmeside ved hj\u00e6lp af din digitale signatur og ret i dine oplysninger. Du kan ogs\u00e5 klikke ind p\u00e5 Erhvervsstyrelsens Webreg-portal , hvor du kan \u00e6ndre stamdata i CVR-registret. Kontakt CVR-registret og h\u00f8r om mulighederne for at rette i dine oplysninger. Min virksomhed er flyttet til en anden kommune efter den 1. januar 2013. Kan jeg undg\u00e5 at betale gebyret? Virksomheden skal betale gebyr for hele 2013 i den kommune, som den var registreret i pr. 1. januar 2013. Det er registreringen i CVR-registeret, der afg\u00f8r hvilken kommune virksomheden skal betale erhvervsaffaldsgebyr til. Min virksomhed er lukket efter den 1. januar 2013. Kan jeg undg\u00e5 at betale gebyret? Hvis din virksomhed har v\u00e6ret inaktiv i hele 2013, kan du s\u00f8ge fritagelse. Du skal indsende 0-moms kvitteringer eller en revisorerkl\u00e6ring p\u00e5 at virksomheden har v\u00e6ret inaktiv i 2013. Jeg har ikke s\u00f8gt inden tidsfristens udl\u00f8b Ans\u00f8gningsfristen var den 21. juni 2013. Ans\u00f8gninger modtaget efter denne dato behandles ikke og du skal betale gebyret.\n"}