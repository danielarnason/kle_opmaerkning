{"classes":[{"id":"","title":""}],"title":"Retningslinjer for rygepolitik i Lyngby-Taarb\u00e6k Kommune","text":"Rygepolitik i Lyngby-Taarb\u00e6k Kommune pr. 1.4.2007 Lyngby-Taarb\u00e6k Kommune er en r\u00f8gfri arbejdsplads med virkning fra 1.4.2007. Form\u00e5let med den r\u00f8gfrie arbejdsplads er at sikre, at alle ansatte i Lyngby-Taarb\u00e6k Kommune kan f\u00e6rdes i et r\u00f8gfrit arbejdsmilj\u00f8 uden de umiddelbare gener og den egentlige sundhedsfare der er ved passiv rygning. Den r\u00f8gfri arbejdsplads omfatter alle ansatte p\u00e5 kommunens arbejdspladser. Ved arbejdspladser forst\u00e5s s\u00e5vel bygninger som k\u00f8ret\u00f8jer. Selv om loven giver mulighed for, at der kan indrettes rygelokaliteter i det offentlige rum, f.eks. rygerum og rygekabiner, vil det ikke v\u00e6re muligt i Lyngby-Taarb\u00e6k Kommune, idet der indf\u00f8res indend\u00f8rs rygeforbud fra 1.4.2007. Som eksempler p\u00e5 omr\u00e5der hvor der ikke l\u00e6ngere m\u00e5 ryges med henvisning til g\u00e6ldende lovgivning om r\u00f8gfri milj\u00f8er, kan bl.a. n\u00e6vnes: Der m\u00e5 ikke ryges indend\u00f8rs p\u00e5 de kommunale arbejdspladser. P\u00e5 b\u00f8rneinstitutioner, skoler og lignende m\u00e5 der ikke ryges hverken indend\u00f8rs eller udend\u00f8rs p\u00e5 institutionens omr\u00e5de. Det g\u00e6lder b\u00e5de for b\u00f8rn og unge, men ogs\u00e5 for l\u00e6rere, p\u00e6dagoger, for\u00e6ldre og lign. Arbejdsplads i hjemmet med ekstern arbejdskraft tilknyttet reguleres via hovedreglen, hvorefter der ikke m\u00e5 ryges i arbejdslokalerne. Hvis disse tillige tjener private boligform\u00e5l, m\u00e5 der ikke ryges, n\u00e5r den eksterne arbejdskraft opholder sig der, f.eks. hjemmehj\u00e6lp hos \u00e6ldre eller n\u00e5r plejepersonale kommer ind i en \u00e6ldrebolig p\u00e5 et plejehjem\/omr\u00e5decenter. I den kommunale dagpleje og puljelignende dagplejer m\u00e5 der i dagplejens \u00e5bningstid ikke ryges i dagplejehjemmet. Lokaler, der prim\u00e6rt er indrettet som b\u00f8rnenes lege- og opholdsrum, skal v\u00e6re r\u00f8gfri hele d\u00f8gnet. Der m\u00e5 ikke ryges i kommunale k\u00f8ret\u00f8jer. Vedr. rygning i det fri Det skal v\u00e6re muligt at ryge i det fri, med mindre loven om r\u00f8gfri milj\u00f8er tilsiger noget andet. Rygning i det fri kan finde sted p\u00e5 steder, der giver mindst gener for kommunens ansatte, brugere, borgerne m.fl. Inden for skole-, fritids- og daginstitutionsomr\u00e5det m\u00e5 rygning ikke finde sted p\u00e5 institutionens omr\u00e5de, d.v.s. det m\u00e5 lokalt aftales, hvor der s\u00e5 i givet fald kan ryges. P\u00e5 \u00f8vrige omr\u00e5der i den kommunale virksomhed m\u00e5 det tillige lokalt aftales, hvor der m\u00e5 ryges med respekt for lovgivningen p\u00e5 omr\u00e5det. Det skal bem\u00e6rkes, at rygning i det fri kun er tilladt, hvor dette kan ske uden p\u00e5virkning af det indend\u00f8rs arbejdsmilj\u00f8. Rygning m\u00e5 s\u00e5ledes ikke finde sted foran \u00e5bne vinduer, d\u00f8re m.v. og skal i \u00f8vrigt foreg\u00e5 hensynsfuldt overfor andre ansatte eller borgere. Rygning i det fri skal begr\u00e6nses mest muligt, og accepteres kun, hvis det kan foreg\u00e5 i et omfang og p\u00e5 tidspunkter, hvor det ikke er til gene for udf\u00f8relsen af det daglige arbejde. Vurderingen af dette forhold p\u00e5hviler den enkelte leder. Ryge-stop-kurser Kommunen vil efter behov l\u00f8bende udbyde og afholde Ryge-stop-kurser for kommunens ansatte. Sanktionsmuligheder Manglende overholdelse af rygeforbuddet betragtes som misligholdelse af ans\u00e6ttelsesforholdet. Overtr\u00e6delsen skal behandles efter de regler, der g\u00e6lder for den p\u00e5g\u00e6ldende l\u00f8nmodtagers ans\u00e6ttelsesforhold i \u00f8vrigt. F\u00f8rste gangs overtr\u00e6delse af rygepolitikken vil blive p\u00e5talt mundtligt over for den ansatte. Gentages overtr\u00e6delsen vil der blive givet en skriftlig advarsel. Hvis den ansatte p\u00e5 trods af tidligere p\u00e5tale og advarsel p\u00e5 ny overtr\u00e6der reglerne, vil der blive indledt en afskedigelsessag, herunder kan der evt. ske bortvisning. Lokale regler for rygepolitik p\u00e5 lejrskoler Lokale regler for rygning i det fri, g\u00e6ldende for kommunens ansatte p\u00e5 Lyngby R\u00e5dhus\n"}