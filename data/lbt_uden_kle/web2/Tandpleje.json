{"classes":[{"id":"","title":""}],"title":"Tandpleje","text":"Den Kommunale Tandpleje omfatter: B\u00f8rne- og Ungdomstandpleje fra 0 - 18 \u00e5r Omsorgstandpleje for beboere p\u00e5 omr\u00e5decentre og \u00e6ldre hjemmeboende, der er visiteret til omsorgstandpleje Specialtandplejetilbud til sindslidende, udviklingsh\u00e6mmede mv. Kommunen varetager b\u00f8rne- og ungdomstandplejen p\u00e5 syv filialklinikker og p\u00e5 tandreguleringsklinikken. Her finder du en oversigt over klinikkerne og \u00e5bningstiderne. Filialledere kan du se under tandplejens adresser og telefonnumre. Tandplejens klinikker og \u00e5bningstider Du kan ogs\u00e5 finde information om tandpleje p\u00e5 de enkelte skolers hjemmesider. L\u00e6s mere om Den Kommunale Tandpleje her: Serviceinformation om Den Kommunale Tandplejes tilbud Den Kommunale Tandplejes Virksomhedsplan 2012 Tandplejeydelser Kommunen tilbyder gratis forebyggende og behandlende tandpleje til: Alle b\u00f8rn og unge i alderen 0-18 \u00e5r Borgere, der er godkendt til omsorgstandpleje Tandpleje for b\u00f8rn og unge Sm\u00e5b\u00f8rn For\u00e6ldre modtager informationsmateriale, n\u00e5r barnet er omkring 6 mdr. M\u00f8dregrupper M\u00f8dregrupper kan via sundhedsplejen f\u00e5 bes\u00f8g af en tandplejer, der giver r\u00e5d om kost, sutning, tandb\u00f8rstning m.v. Tandplejen tilbyder ogs\u00e5 aktiviteter for dagplejen og daginstitutioner. F\u00f8rste indkaldelse Omkring 2 \u00e5rs alderen indkalder tandplejen barnet f\u00f8rste gang til den lokale tandklinik. Her vil der blive foretaget en unders\u00f8gelse. Der vil ogs\u00e5 blive vejledt om tilv\u00e6nning til tandb\u00f8rstning. Barnet bliver indkaldt igen ved 3-\u00e5rs alderen og fremover efter behov. Skoleb\u00f8rn Tandplejen unders\u00f8ger og behandler b\u00f8rnene efter behov med intervaller p\u00e5 12, 15 eller 18 m\u00e5neder. P\u00e5 forskellige klassetrine laver tandplejen forskellige forebyggende aktiviteter. Det kan f.eks. v\u00e6re undervisning i kostvaner, tandsundhed eller tandb\u00f8rsteinstruktioner. Elever fra Taarb\u00e6k Skole er tilknyttet filialklinikken p\u00e5 Trong\u00e5rdsskolen. Elever fra privatskoler er tilknyttet tandklinikken i de distrikter, de har deres bop\u00e6l, og hvor de er tilknyttet som f\u00f8rskoleb\u00f8rn. Unge Unge kan forts\u00e6tte i Den Kommunale Tandpleje frem til de fylder 18 \u00e5r. Unge, der er fyldt 16 \u00e5r, har mulighed for at v\u00e6lge at forts\u00e6tte hos Den Kommunale Tandpleje (se mere nedenfor). N\u00e5r unge fylder 18 \u00e5r v\u00e6lger de en praktiserende tandl\u00e6ge. Den Kommunale Tandpleje sender relevante tandoplysninger og r\u00f8ntgenbilleder til den valgte tandl\u00e6ge, som indkalder til n\u00e6ste eftersyn. V\u00e6lg selv tandl\u00e6ge Der er flere valgmuligheder i det kommunale tandplejetilbud. Frit valg mellem kommunens 9 klinikker I b\u00f8rne- og ungdomstandplejen vil jeres barn automatisk blive indkaldt til den lokale tandklinik, og behandlingen er gratis. I kan ogs\u00e5 v\u00e6lge en anden af kommunens klinikker ved at meddele det til den lokale tandklinik eller til tandplejens administration. Valgmuligheder for unge mellem 16 og 18 \u00e5r 16-17-\u00e5rige kan v\u00e6lge mellem at modtage det gratis kommunale tandplejetilbud p\u00e5 en af Lyngby-Taarb\u00e6k kommunes klinikker eller hos en praktiserende tandl\u00e6ge. V\u00e6lger I en praktiserende tandl\u00e6ge, skal I meddele det skriftligt til Tandplejen, der s\u00e5 indg\u00e5r en aftale med den tandl\u00e6gen. Organisation Tandplejen er en decentral enhed under Center for Sundhed og Kultur under ledelse af Overtandl\u00e6gen.\n"}