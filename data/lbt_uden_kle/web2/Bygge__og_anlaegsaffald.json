{"classes":[{"id":"","title":""}],"title":"Bygge- og anl\u00e6gsaffald","text":"Obs Bygge- og anl\u00e6gsaffald er affald, der opst\u00e5r i forbindelse med byggeri, renoveringer, lednings- og anl\u00e6gsarbejder mv. Affaldet kan bl.a. v\u00e6re brokker, tr\u00e6, armeringsjern, kabler, asfalt, vinduer, pap, plast og sanitet. Bygge- og anl\u00e6gsaffald skal kildesorteres og genanvendes Bygge- og anl\u00e6gsaffald skal sorteres og genanvendes i st\u00f8rst muligt omgang. M\u00e5let er at nedbringe m\u00e6ngden af affald, der skal deponeres eller forbr\u00e6ndes og mindske forbruget af nye ressourcer. Ved h\u00e5ndtering af bygge- og anl\u00e6gsaffald skal der ske en udsortering af genanvendelige materialer. Det er ikke tilladt at sammenblande genanvendeligt affald med forbr\u00e6ndingsegnet affald og affald til deponering. Bygge og anl\u00e6gsaffald m\u00e5 ikke genbruges, hvis det ikke er sorteret eller materialerne er forurenede. F\u00f8lgende affaldsfraktioner skal ogs\u00e5 kildesorteres, n\u00e5r du nedriver, renoverer, ombygger eller opf\u00f8rer bygninger: Genanvendeligt PVC-affald Papir Pap, karton Emballageaffald af glas, plastfolie, metal og tr\u00e6 (fremkommer ofte ved isolering og montering af nye k\u00f8kkener m.m.) Der sker l\u00f8bende en udvikling p\u00e5 genanvendelsesomr\u00e5det, og mulighederne for at genanvende nye fraktioner \u00f8ges stadig. Er du i tvivl om, hvorvidt der er genanvendelsesmuligheder for en given affaldsfraktion, kan du altid kontakte Center for Milj\u00f8 og Plan p\u00e5 miljoplan@ltk.dk Vil du anvende sorteret, uforurenet bygge- og anl\u00e6gsaffald? Hvis du vil anvende sorteret, uforurenet bygge- og anl\u00e6gsaffald som erstatning for prim\u00e6re r\u00e5stoffer til f.eks. vejanl\u00e6g eller lignende, kan affaldet genanvendes som alternativ til naturlige grus- og stenmaterialer. Reglerne for anvendelse af sorteret, uforurenet bygge- og anl\u00e6gsaffald fremg\u00e5r af Restproduktbekendtg\u00f8relsen . Du kan l\u00e6se mere om genanvendelse af uforurenet bygge- og anl\u00e6gsaffald p\u00e5 dette her . Hvad er reglerne for genbrug af jern- metal, gips og stenuld? Frasorteret rent jern- og metal, gips og stenuld m\u00e5 du anvende til samme eller besl\u00e6gtede form\u00e5l. Dvs. det som materialerne var brugt til, det kan v\u00e6re genbrug af gipsplader i byggeri. Alternativt m\u00e5 materialerne genanvendes p\u00e5 en virksomhed eller et anl\u00e6g, der modtager affald til genanvendelse. du kan l\u00e6se mere om sortering af genanvendeligt bygge- og anl\u00e6gsaffald her Hvorn\u00e5r m\u00e5 jeg genbruge byggematerialer? Du m\u00e5 genbruge rene, uforurenede byggematerialer til samme eller besl\u00e6gtede form\u00e5l, som materialerne har v\u00e6ret brugt til hidtil, det kan v\u00e6re genbrug af mursten, tagsten, bygningst\u00f8mmer, d\u00f8re og vinduer. Skal jeg altid kildesortere? Ja det er udgangspunktet. Kildesortering skal normalt ske p\u00e5 byggepladsen, da det giver de bedste betingelser for en god sortering. Ekstern sortering er dog tilladt p\u00e5 f\u00f8lgende betingelser: At anl\u00e6gget, der modtager affaldet, er milj\u00f8godkendt og registreret som Indsamlings-virksomhed med behandlingskapacitet se registeret her At du kan dokumentere, at der foreligger en aftale om modtagelse af affald til sortering indg\u00e5et mellem bygherren og modtageanl\u00e6gget. Det skal angives, hvilke fraktioner, der er tale om At den eksterne kildesortering alene omfatter de fraktioner, der st\u00e5r p\u00e5 listen over bygge- og anl\u00e6gsaffald, som skal kildesorteres se affaldsbekendtg\u00f8relsen Obs Pap, tr\u00e6 og glas skal altid udsorteres p\u00e5 byggepladsen Pap, tr\u00e6 og glas skal altid udsorteres p\u00e5 byggepladsen med mindre, der foreligger en konkret tilladelse fra Lyngby-Taarb\u00e6k Kommune. Hvad g\u00f8r jeg hvis jeg skal bortskaffe jord? Du skal l\u00e6se om flytning af jord i afsnittet om F lytning af jord . Jord skal anmeldes i henhold til 4 og 9 i Jordflytningsbekendtg\u00f8relsen . Du benytter jordweb til at anmelde flytning af jord. Er der s\u00e6rlige regler om transport af affald? Du skal bruge en godkendt transport\u00f8r eller indsamler, n\u00e5r du transporterer dit affald. De skal v\u00e6re registreret i Milj\u00f8styrelsens Affaldsregister Hvor meget bygge affald m\u00e5 jeg aflevere p\u00e5 genbrugspladsen? Du m\u00e5 aflevere mindre m\u00e6ngder uforurenet og sorteret bygge- og anl\u00e6gsaffald p\u00e5 genbrugspladsen, f.eks. affald fra en mindre ombygning, eller oml\u00e6gning i haven. Hvis du benytter genbrugsstationen som erhverv, skal du betale i henhold til tilmeldeordningen .\n"}