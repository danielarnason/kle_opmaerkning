{"classes":[{"id":"","title":""}],"title":"D\u00e6kning af merudgifter til barn med handicap","text":"Hvad er en merudgift? En merudgift betyder, at en familie har ekstra \u00f8konomiske udgifter, som er n\u00f8dvendige p\u00e5 grund af dit barns s\u00e6rlige behov. D\u00e6kning af merudgifter skal kompensere for barnets nedsatte funktionsevne og medvirke til, at familien kan leve s\u00e5 normalt som muligt. En merudgift kan f.eks. v\u00e6re en ekstra udgift til: S\u00e6rlig kost\/di\u00e6tkost Egenbetaling af tilskudsberettiget medicin Bekl\u00e6dning Ekstra vask Aktiviteter i fritiden Handicaprettede kurser til for\u00e6ldre eller andre p\u00e5r\u00f8rende Hvem kan s\u00f8ge? For\u00e6ldre kan s\u00f8ge om d\u00e6kning af merudgifter til b\u00f8rn og unge under 18 \u00e5r med: En betydelig og varigt nedsat fysisk eller psykisk funktionsevne En indgribende kronisk lidelse En indgribende langvarig lidelse kan s\u00f8ge om d\u00e6kning af merudgifter Bem\u00e6rk, at I kun kan f\u00e5 d\u00e6kket merudgifterne, hvis de overstiger et \u00e5rligt mindstebel\u00f8b p\u00e5 4.440 kr.(2013). Det er et krav, at jeres barn bor hjemme og bliver fors\u00f8rget af jer som for\u00e6ldre, og at udgiften er en n\u00f8dvendig konsekvens af den nedsatte funktion. Ans\u00f8g om d\u00e6kning af merudgifter Du kan ans\u00f8ge om d\u00e6kning af merudgiver ved at henvende dig til Center for Social Indsats i Modtagelsen og f\u00e5 udleveret og efterf\u00f8lgende udfylde og aflevere et skema der. N\u00e5r du udfylder ans\u00f8gningen, er det vigtigt, at du giver tilladelse til at kommunen indhenter relevant information, f.eks. fra dit barns l\u00e6ge, daginstitution eller skole. I ans\u00f8gningsskemaet finder du et felt, hvor du kan give tilladelse. Kontakt Center for Social Indsats skriftligt i brev, p\u00e5 e-mail, telefonisk eller personligt. Brev: Center for Social indsats Tofteb\u00e6ksvej, 12 2800 Kgs. Lyngby E-mail: socialindsats@ltk.dk Telefon: I kommunens tr\u00e6ffetid tlf: 45 97 33 36 mandag-onsdag 09.00 15.30 torsdag 09.00 17.00 fredag 09.00 13.30 Hvordan beregner kommunen merudgifter? Kommunen giver hj\u00e6lpen som et m\u00e5nedligt bel\u00f8b. For at kunne f\u00e5 \u00f8konomisk hj\u00e6lp skal du have merudgifter for mindst 4.440 kr. om \u00e5ret. F\u00e5r du hj\u00e6lp til flere b\u00f8rn, er det den samlede hj\u00e6lp, der skal overstige 4.440 kr. om \u00e5ret (2013). Sammen med din sagsbehandler laver du et overslag over samtlige merudgifter p\u00e5 et \u00e5r. Der kan v\u00e6re tale om s\u00e5vel udgifter, som du kan dokumentere, som udgifter, du og sagsbehandleren m\u00e5 ansl\u00e5. Derefter udarbejder sagsbehandleren en oversigt over de udgifter, som du kan f\u00e5 hj\u00e6lp til. De \u00e5rlige udgifter bliver lagt sammen og fordelt p\u00e5 \u00e5rets m\u00e5neder. Du f\u00e5r derefter udbetalt et fast m\u00e5nedligt standardbel\u00f8b. Kommunen kan regulere bel\u00f8b, hvis du i l\u00f8bet af \u00e5ret f\u00e5r ekstraudgifter. Bel\u00f8bet er skattefrit og uafh\u00e6ngigt af familiens indt\u00e6gter. S\u00e5dan forl\u00f8ber ans\u00f8gsningsprocessen N\u00e5r Center for Social Indsats har modtaget din ans\u00f8gning, f\u00e5r du et kvitteringsbrev. Vi sender brevet til din e-boks, hvis du har oprettet en. Hvis ikke modtager du kvitteringsbrevet med almindelig post. Afh\u00e6ngig af sagens karakter kan du blive indkaldt til en personlig samtale. Det vil typisk v\u00e6re tilf\u00e6ldet for familier, der s\u00f8ger for f\u00f8rste gang. Mangler der oplysninger til behandling af ans\u00f8gningen, eller vurderer sagsbehandleren, at du har behov for r\u00e5d og vejledning i forbindelse med din ans\u00f8gning, vil du blive kontaktet telefonisk af samme sagsbehandler. For at kunne behandle din sag skal sagsbehandleren have oplysninger om de ekstra udgifter, du forventer af f\u00e5 det kommende \u00e5r p\u00e5 grund af dit barns handicap. Hvis du f\u00f8r har f\u00e5et bevilget d\u00e6kning af merudgifter, skal du dokumentere ekstraudgifterne. Sagsbehandleren sender afg\u00f8relsen til din e-boks. Udbetaling af merudgifter sker som en m\u00e5nedlig ydelse til din NemKonto. Opf\u00f8lgningssamtale Center for Social Indsats laver opf\u00f8lgning minimum en gang \u00e5rligt, hvor familien og sagsbehandleren gennemg\u00e5r de merudgifter, I har haft i \u00e5rets l\u00f8b. Derudover gennemg\u00e5r I de forventede merudgifter for det f\u00f8lgende \u00e5r, som vil danne grundlag for bevillingen det kommende \u00e5r. Det er vigtigt, at du bidrager aktivt med at beskrive og dokumentere dine udgifter forud for opf\u00f8lgningssamtalen. Du kan opbevare din dokumentation i en mappe, som du f\u00e5r udleveret eller tilsendt i forbindelse med din ans\u00f8gning. Vi sender et brev til dig, inden vi igangs\u00e6tter opf\u00f8lgningen af din sag. Herefter indkalder vi dig til en samtale i Center for Social Indsats, eller du bliver kontaktet telefonisk af en sagsbehandler. Efter samtalen modtager du en afg\u00f8relse om det kommende \u00e5rs beregning af dine merudgifter. Dette vil blive udbetalt som en m\u00e5nedlig ydelse til din NemKonto Hvis dine forhold \u00e6ndrer sig Sker der \u00e6ndringer i forholdende omkring dit barn, har du pligt til at oplyse og om dette. Hvorn\u00e5r f\u00e5r du svar? Behandlingsfristen for ans\u00f8gninger om d\u00e6kning af merudgifter kan vare op til seks uger - dette under foruds\u00e6tning af, at de n\u00f8dvendige l\u00e6geerkl\u00e6ringer m.v. foreligger. Se kommunens sagsbehandlingsfrister her . Hvis du vil klage Hvis du \u00f8nsker at klage over kommunens afg\u00f8relse, skal du sende din klage til kommunen inden fire uger. Derefter har kommunen har fire uger til at genvurdere din sag. Hvis kommunen fastholder afg\u00f8relsen, sender kommunen klagen videre til det Sociale N\u00e6vn sammen med papirerne i din sag. Hvis du \u00f8nsker at klage over en afg\u00f8relse, som er truffet af kommunens B\u00f8rn og Unge-udvalg , skal du indbringe din sag for Ankestyrelsen inden fire uger efter, at du har f\u00e5et meddelelse om afg\u00f8relsen. Den Uvildige Konsulentordning p\u00e5 Handicapomr\u00e5det (DUKH) kan give dig uvildig r\u00e5dgivning, hvis din sag er g\u00e5et i h\u00e5rdknude, eller du f\u00f8ler dig uretf\u00e6rdigt behandlet. Det Sociale N\u00e6vn Ankestyrelsen om klageadgang Den Uvildige Konsulentordning p\u00e5 Handicapomr\u00e5det, DUKH L\u00e6s mere om reglerne Her kan du l\u00e6se mere om reglerne for d\u00e6kning af merudgifter til b\u00f8rn og unge: Merudgifter til b\u00f8rn , DUHK Merudgifter til b\u00f8rn , Socialstyrelsen\n"}