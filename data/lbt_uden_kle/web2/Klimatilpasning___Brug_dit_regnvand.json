{"classes":[{"id":"","title":""}],"title":"Klimatilpasning - Brug dit regnvand","text":"Klimaet \u00e6ndrer sig, og i de kommende \u00e5r vil vi i stigende grad m\u00e6rke konsekvenserne med fugtige vintre, varme somre, h\u00f8je vandstande, flere storme og mere regn. Men allerede nu skaber de ekstreme vejrforhold problemer, og derfor er vi n\u00f8dt til at tilpasse os. Klimatilpasning er en l\u00e6ngere proces, og Lyngby-Taarb\u00e6k Kommunes klimastrategi, giver et bud p\u00e5, hvad du som borger og vi som kommune kan g\u00f8re for lokalt at forebygge og afhj\u00e6lpe p\u00e5virkningerne fra klimaforandringerne. De kraftige regnskyl og skybrud, som vi oplever oftere og oftere som f\u00f8lge af klimaforandringerne, s\u00e6tter kloakkerne under kraftigt pres. Samtidig l\u00e6gger mange grundejere fliser p\u00e5 store dele af deres ejendom, som regnvandet ikke kan tr\u00e6nge igennem. Det overskydende vand skaber tit problemer i form af oversv\u00f8mmede veje, huse, haver og k\u00e6lderrum. Disse kan vi mindske eller helt undg\u00e5 ved at lede vandet udenom kloakkerne. Derfor lancerer Naturstyrelsen nu kampagnen klimatilpas.nu . De har i den forbindelse udarbejdet en hjemmeside med gode r\u00e5d til, hvad man selv kan g\u00f8re for at klimatilpasse sin bolig og have. Derudover f\u00e5r boligejere mulighed for at f\u00e5 et gratis klimatjek af deres bolig. Du kan henvende dig til f\u00f8lgende udbydere, hvis du \u00f8nsker et gratis klimatilpasningstjek: Danske Anl\u00e6gsgartnere og De Gr\u00f8nne Kloakentrepren\u00f8rer Danske Kloakmestre Dansk Byggeri Kloaksektionen Kloakmestrenes TV-inspektion Danske Maskinstationer og Entrepren\u00f8rer Lokal Afledning af Regnvand - LAR H\u00e5ndtering af regnvand p\u00e5 egen grund - ogs\u00e5 kaldet LAR (Lokal Afledning af Regnvand) best\u00e5r i, at du opsamler eller leder regnvandet fra fx tage, terrasser og flisebelagte arealer p\u00e5 din ejendom ned i jorden i stedet for direkte til kloakken. Du kan v\u00e6lge at nedsive vandet p\u00e5 din grund. Nedsivning kan enten foreg\u00e5 via en faskine eller ved at lave et regnbed. Begge l\u00f8sninger kr\u00e6ver en tilladelse fra kommunens Center for Milj\u00f8 Plan. Du kan ogs\u00e5 v\u00e6lge at opsamle eller forsinke vandet. Alle kan opsamle regnvand i en regnvandsbeholder og fx anvende det til havevanding - dog ikke til gr\u00f8ntsager. Forsinkelse af regnvand kan ske ved at lave gr\u00f8nne tage eller vandhuller. Der findes flere gode l\u00f8sninger til afledning af regnvand p\u00e5 egen grund. - Illustration: Lulu Jacobsen, Haveselskabet. Fordele ved at aflede regnvandet N\u00e5r du afleder vandet p\u00e5 din egen grund, er du med til at lette presset p\u00e5 kloakkerne og derved spare dig selv og samfundet for mange penge og problemer. Andre fordele ved afledning er: P\u00e5 sigt kan der dannes mere grundvand, hvis vi nedsiver st\u00f8rre m\u00e6ngder vand. Lavere risiko for at urenset spildevand ledes til s\u00f8er, vandl\u00f8b og havet, fordi kloakkerne ikke l\u00f8ber over s\u00e5 tit. Det vil ogs\u00e5 v\u00e6re med til at sikre en god badevandskvalitet ved fx Frederiksdal Fribad og Taarb\u00e6k i \u00d8resund. Forbruget af rent vand vil falde, hvis vi genbruger regnvandet Gr\u00f8nnere haver med potentielt mere plante- og dyreliv Lyngby-Taarb\u00e6k Kommune vil derfor gerne opfordre s\u00e5 mange borgere og boligforeninger som muligt til at h\u00e5ndtere regnvand p\u00e5 egen grund. Vil du vide mere? I h\u00f8jre side har vi samlet nogle relevante links og pjecer, hvor du kan hente mere information om klimatilpasning, Lokal Afledning af Regnvand samt l\u00f8sningerne til nedsivning og tilbageholdelse af regnvand. F\u00f8r du g\u00e5r i gang Det er en god ide at tjekke, om din grund overhovedet egner sig til nedsivning af regnvand, f\u00f8r du g\u00e5r i gang med arbejdet. Jordforurening p\u00e5 grunden betyder, at du ikke f\u00e5r tilladelse til nedsivning. P\u00e5 Matrikel-info kan du se, om din grund er kortlagt som forurenet. Jordbundsforholdene afg\u00f8r, hvor velegnet din jord er til nedsivning. Det er vanskeligt at nedsive gennem lerjord, og her b\u00f8r du finde en anden l\u00f8sning. Omr\u00e5der, hvor grundvandet st\u00e5r s\u00e6rligt h\u00f8jt, er ikke egnede til nedsivning. L\u00e6s mere om de forskellige l\u00f8sninger for h\u00e5ndtering af regnvand nedenfor og find ud af, hvad der passer til dit behov. Nedsivning af regnvand Faskiner Regnbede Gennemtr\u00e6ngelige bel\u00e6gninger Ans\u00f8gningsskema til nedsivning af regnvand Tilbageholdelse af regnvand Gr\u00f8nne tage Regnvandsbeholdere Vandhuller\n"}