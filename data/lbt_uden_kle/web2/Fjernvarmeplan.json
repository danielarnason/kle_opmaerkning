{"classes":[{"id":"","title":""}],"title":"Fjernvarmeplan","text":"Baggrunden for hjemmesiden om fjernvarme Den 3. september 2012 besluttede kommunalbestyrelsen, at der skulle laves en hjemmeside om fjernvarme i Lyngby-Taarb\u00e6k Kommune. P\u00e5 m\u00f8det besluttede kommunalbestyrelsen ogs\u00e5 at lade Vestforbr\u00e6nding st\u00e5 i spidsen for kommunens varmeforsyningsplan. Vestforbr\u00e6nding bliver forsyningspligtig i alle kommunens fjernvarmeomr\u00e5der. Varmeforsyningsplanen har undervejs i processen f\u00e5et titlen Strategisk energiplan 2013 . Navneforandringen skyldes, at planen ikke udelukkende handler om perspektivet for fjernvarme, men om forskellige CO2-venlige energiforsyningskilder, heriblandt fjernvarme. Den strategiske energiplan vil ogs\u00e5 g\u00f8re det muligt at f\u00e5 detaljeret viden om muligheder og planer i kommunens lokalomr\u00e5der. For omr\u00e5der, der ikke kan forsynes med fjernvarme, unders\u00f8ger kommunen mulighederne for alternative milj\u00f8rigtige energiformer, herunder jordvarme, solvarme, solceller, biomasse og biogas. Kommunen forventer, at den strategiske energiplan vil kunne blive forelagt til politisk behandling i marts 2013. De politiske m\u00e5ls\u00e6tninger Kommunalbestyrelsens m\u00e5ls\u00e6tninger er blandt andet, at: s\u00e5 mange virksomheder og borgere som muligt skal f\u00e5 tilbud om fjernvarme til konkurrencedygtige priser varmeforsyningen skal baseres p\u00e5 ikke-fossile br\u00e6ndsler og med h\u00f8jest mulig CO2-reduktion der skal ske en prioritering af lokale energiressourcer kommunen skal v\u00e6re testlaboratorium for nye, gr\u00f8nne b\u00e6redygtige varmeforsyningsteknologier. Hurtig udbygning - Plan og f\u00f8rste spadestik i 2013 Det f\u00f8rste spadestik, til etape 1, til nedgravning af fjernvarmeledningerne forventes i 2013. Lyngby-Taarb\u00e6k Kommune og Vestforbr\u00e6nding ser frem til en hurtig gennemf\u00f8relse, hvor st\u00f8rstedelen af fjernvarmeudbygningen ventes at foreg\u00e5 i perioden 2013-2016. De konkrete planer for nedgravningerne fastl\u00e6gges ikke i den strategiske energiplan, men derimod i de projektforslag, som kommunen forventer at modtage i l\u00f8bet af for\u00e5ret 2013. Fjernvarmehjemmeside www.fjernvarme-ltk.dk om Lyngby-Taarb\u00e6k vil l\u00f8bende blive opdateret i takt med, at de konkrete planer for, hvor der skal graves bliver offentliggjort. Samarbejde med Vestforbr\u00e6nding Vestforbr\u00e6nding har gode erfaringer med etablering af fjernvarme i andre kommuner. Samarbejdet skal f\u00f8re til en hurtig udbygning af fjernvarmeindsatsen og konkurrencedygtige varmepriser til brugerne. Det ansl\u00e5s, at en gennemsnitsfamilie i et parcelhus kan opn\u00e5 en besparelse p\u00e5 cirka 15-20 % ved at skifte til den planlagte fjernvarmeforsyning. L\u00e6s mere om priser m.m. p\u00e5 www.fjernvarme-ltk.dk . Sammenh\u00e6ng til Lyngby-Taarb\u00e6k Kommunes klimastrategi Introduktion af vedvarende, CO2-venlig energi skal ses i sammenh\u00e6ng med Lyngby-Taarb\u00e6k Kommunes klimastrategi og CO2-reduktionsm\u00e5l om i 2020 at udlede 20 % mindre CO2 end i 2008. Konvertering til fjernvarme medf\u00f8rer et betragteligt CO2 reduktionspotentiale og vil bidrage med at indfri den af regeringen fastsatte m\u00e5ls\u00e6tning om at udfase fossile br\u00e6ndsler. For yderligere information L\u00e6s mere p\u00e5 den nye hjemmeside, www.fjernvarme-ltk.dk Referat af borgerm\u00f8de den 24. april kan ses her. eller telefonisk henvendelse til Vestforbr\u00e6nding p\u00e5 tlf. 4485 7000 eller Center for Milj\u00f8 og Plan p\u00e5 4597 3500.\n"}