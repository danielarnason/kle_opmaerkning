{"classes":[{"id":"","title":""}],"title":"Socialp\u00e6dagogisk st\u00f8tte","text":"Hvis du har betydelig nedsat funktionsevne som f\u00f8lge af handicap, sindslidelse eller s\u00e6rlige sociale problemer og har brug for st\u00f8tte til udvikling eller vedligeholdelse af f\u00e6rdigheder, kan du f\u00e5 tilbudt socialp\u00e6dagogisk st\u00f8tte. Hvad kan du f\u00e5 st\u00f8tte til? Kommunen udm\u00e5ler st\u00f8tten individuelt ud fra en vurdering af dit behov, funktionsniveau og udviklingsmuligheder. Du kan f\u00e5 socialp\u00e6dagogisk st\u00f8tte indenfor s\u00e5vel personlige som praktiske omr\u00e5der, alt efter hvad dit individuelle behov er. Du kan typisk f\u00e5 st\u00f8tte til: At f\u00e5 overblik og struktur i hverdagen At forst\u00e5 post og \u00f8konomi At mestre eget handicap i form af st\u00f8ttende samtaler eller ved at motivere til behandling eller andre relevante tiltag Indk\u00f8b, madlavning og ern\u00e6ring At rydde op, g\u00f8re rent og vaske t\u00f8j At opbygge eller vedligeholde sociale netv\u00e6rk for at undg\u00e5 ensomhed At indg\u00e5 og deltage i fritidsaktiviteter Hvorfor g\u00f8re brug af socialp\u00e6dagogisk st\u00f8tte? Den socialp\u00e6dagogiske st\u00f8tte er en hj\u00e6lp til selvhj\u00e6lp. Form\u00e5let er, at du udvikler dine personlige f\u00e6rdigheder, s\u00e5dan at du kan komme til at fungere i hverdagen og leve et s\u00e5 selvst\u00e6ndigt liv som muligt. En betingelse for st\u00f8tten er, at du selv medvirker aktivt i aktiviteterne, og at du kan og har lyst til at udvikle dig. Hvis det ikke er tilf\u00e6ldet, kan det v\u00e6re, at du skal have en anden form for hj\u00e6lp. Kommunen kan bevilge st\u00f8tten uanset boform, s\u00e5 l\u00e6nge kriteriet for betydeligt nedsat funktionsevne samt rimeligt behov i forhold til kommunens kvalitetsstandard er opfyldt. Socialp\u00e6dagogisk st\u00f8tte er midlertidig Da socialp\u00e6dagogisk st\u00f8tte fokuserer p\u00e5 at udvikle dine f\u00e6rdigheder, og derfor typisk er midlertidig, vurderer kommunen j\u00e6vnligt sammen med dig og dine st\u00f8ttepersoner, om du ogs\u00e5 fremover har brug hj\u00e6lp. Der er derfor t\u00e6t kommunikation mellem dig som borger, st\u00f8ttepersonen og r\u00e5dgiveren fra Center for Social Indsats. Kommunen bruger typisk egne st\u00f8ttepersoner og r\u00e5dgivere, s\u00e5dan at det er p\u00e6dagogisk personale fra kommunens bosteder og andre tilbud, som leverer st\u00f8tten til den m\u00e5lgruppe af borgere, de har speciale indenfor. Ans\u00f8g om socialp\u00e6dagogisk st\u00f8tte \u00d8nsker du at ans\u00f8ge om socialp\u00e6dagogisk st\u00f8tte skal du kontakte Center for Social Indsats. INDS\u00c6T OPLYSNINGERNE NEDENFOR I EN KONTAKTFORMULAR Tofteb\u00e6ksvej 12 2800 Kgs. Lyngby TLF. 45 97 3336 Mail: socialindsats@ltk.dk Se sagsbehandlingsfrister og kvalitetsstandard her (Inds\u00e6t link)\n"}