{"classes":[{"id":"","title":""}],"title":"Beboerindskudsl\u00e5n til pensionister","text":"Ans\u00f8gningen vurderes p\u00e5 grundlag af husstandens sammens\u00e6tning, indt\u00e6gts- og formueforhold, nuv\u00e6rende lejem\u00e5ls st\u00f8rrelse og standard sammenholdt med det lejem\u00e5l, der s\u00f8ges l\u00e5n til. Kommunen har pligt til at yde l\u00e5n hvis: Boligen er taget i brug 1. april 1964 eller senere Du flytter i lejlighed og husstandsindkomsten h\u00f8jst er 219.694 kr. \u00e5rligt (2013) Du flytter i enkeltv\u00e6relse og husstandsindkomsten h\u00f8jst er 149.083 kr. \u00e5rligt (2013) Kommunen har ikke pligt til at yde l\u00e5n, hvis: Du har en vis formue Din nuv\u00e6rende bolig efter kommunens mening opfylder familiens behov Huslejen er mere end halvdelen af husstandsindkomsten (her laves en konkret vurdering) Du ikke har afviklet g\u00e6ld p\u00e5 tidligere l\u00e5n til beboerindskud Hvad ang\u00e5r de frivillige l\u00e5n, tages der ikke hensyn til, hvorn\u00e5r ejendommen er taget i brug. Det Sociale Udvalg har fastsat en husstandsindkomstsgr\u00e6nse p\u00e5 314.304 kr. for at opn\u00e5 l\u00e5n. Der tages ogs\u00e5 her hensyn til l\u00e5neans\u00f8gerens behov for l\u00e5net. Ans\u00f8gning om beboerindskudsl\u00e5n behandles inden for en uge. Klagemulighed Der kan kun klages over afg\u00f8relser om beboerindskudsl\u00e5n, n\u00e5r det drejer sig om pligtl\u00e5n. Ans\u00f8gning Du kan ans\u00f8ge p\u00e5 Borger.dk eller f\u00e5 udleveret ans\u00f8gningsskema i Borgerservice, Tofteb\u00e6ksvej 12.\n"}