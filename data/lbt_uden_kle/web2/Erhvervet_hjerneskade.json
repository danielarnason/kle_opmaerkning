{"classes":[{"id":"","title":""}],"title":"Erhvervet hjerneskade","text":"En hjerneskade indtr\u00e6ffer ofte meget pludseligt f.eks. i form af en blodprop eller bl\u00f8dning i hjernen, en ulykke, en tumor eller en voldsom hjernerystelse. Nogle oplever kun mindre symptomer og kan efter kort tids behandling eller genoptr\u00e6ning genoptage deres hidtidige liv b\u00e5de socialt, praktisk og arbejdsm\u00e6ssigt. Andre oplever sv\u00e6rere og mere langvarige symptomer som f.eks. halvsidige lammelser, talebesv\u00e6r, tr\u00e6thed, nedsat hukommelse og overblik eller andre alvorlige symptomer, som kr\u00e6ver en l\u00e6ngerevarende rehabiliteringsindsats. Det er ofte de sidstn\u00e6vnte mere usynlige skader , som er sv\u00e6rest at h\u00e5ndtere, b\u00e5de som hjerneskadet og som p\u00e5r\u00f8rende. Hjerneskadekoordinator Lyngby-Taarb\u00e6k kommunes hjerneskadekoordinator tilbyder r\u00e5d, vejledning og sags-koordinering til borgere mellem 18 og 65 \u00e5r med erhvervede hjerneskader. Hjerneskadekoordinatoren fungerer som indgang til kommunen og vil v\u00e6re fast kontaktperson gennem hele rehabiliteringsforl\u00f8bet. Hjerneskadekoordinatorens opgave er, at sikre en tv\u00e6rfaglig koordineret indsats, der bygger p\u00e5 h\u00f8j faglighed og samarbejde mod f\u00e6lles m\u00e5l, s\u00e5dan at du som borger oplever sammenh\u00e6ng og tryghed i forl\u00f8bet. Hjerneskadekoordinatoren tilbyder ogs\u00e5 r\u00e5d, vejledning og samtaler til p\u00e5r\u00f8rende. Du kan kontakte hjerneskadekoordinator Dina Kreiner-M\u00f8ller p\u00e5 telefon 4597 3024 eller mobil 5163 1161. I pjecen (link til pjece, som forventes f\u00e6rdig marts 2013) kan du l\u00e6se mere om hjerneskadekoordinatorens opgaver og kommunens tilbud. Rehabilitering Rehabilitering efter en erhvervet hjerneskade tilrettel\u00e6gges individuelt ud fra skadens omfang og kompleksitet sammenholdt med den enkeltes livssituation med job, bolig og familie. Lyngby-Taarb\u00e6k kommune l\u00e6gger v\u00e6gt p\u00e5 at inddrage b\u00e5de den hjerneskadede og de p\u00e5r\u00f8rende i hele rehabiliteringsfasen og planl\u00e6gningen heraf, s\u00e5 den hjerneskadede og de p\u00e5r\u00f8rende oplever indsatsen som meningsfuld og individuelt tilpasset. Behandling og genoptr\u00e6ning starter p\u00e5 hospitalet og forts\u00e6tter derefter i kommunen. Kommunens tr\u00e6ningsindsatser kan foreg\u00e5 enten p\u00e5 kommunens eget genoptr\u00e6ningscenter Fortunen (link?) eller med kommunens terapeuter i ambulante forl\u00f8b eller som hjemmetr\u00e6ning. Nogle af de mere specialiserede tr\u00e6ningsindsatser k\u00f8ber kommunen af eksterne leverand\u00f8rer med speciale indenfor omr\u00e5det. Lyngby-Taarb\u00e6k kommune har et hjerneskadesamr\u00e5d med repr\u00e6sentanter fra alle de relevante afdelinger i kommunen. Hjerneskadesamr\u00e5det m\u00f8des m\u00e5nedligt og sikrer at alle hjerneskadede borgeres rehabiliteringssager bliver vurderet og tilrettelagt tv\u00e6rfagligt ud fra f\u00e6lles m\u00e5l. Kvalitetsstandard For at sikre kvalitet og ensartethed i tilbuddene med rehabilitering af hjerneskadede, har Lyngby-Taarb\u00e6k kommune udarbejdet en kvalitetsstandard, der beskriver den samlede indsats, lovgrundlaget og mulighederne indenfor omr\u00e5det (link, den er under udarbejdelse og forventes f\u00e6rdig for\u00e5ret 2013) Projekt Lyngby-Taarb\u00e6k kommune arbejder i perioden fra 1.6.2012 til 31.12.2014 p\u00e5 et projekt finansieret af midler fra Ministeriet for sundhed og forebyggelse. Projektet udvikler og opkvalificerer rehabiliteringsindsatsen for voksne med erhvervede hjerneskader, b\u00e5de lokalt i Lyngby-Taarb\u00e6k, men ogs\u00e5 i samarbejde med nabokommunerne Rudersdal og Gentofte. Du kan f\u00e5 mere information om projektet og dets resultater ved at kontakte hjerneskadekoordinatoren, som ogs\u00e5 er projektleder. Kontakt hjerneskadekoordinatoren Dina Kreiner-M\u00f8ller kan enten tr\u00e6ffes p\u00e5 mail eller p\u00e5 tlf. 45 97 30 24 eller mobil 51 63 11 61 Vil du vide mere? Hvis du vil vide mere om forskellige typer hjerneskader, symptomer og forekomster eller om patientforeningernes tilbud, er der god information at hente p\u00e5 f\u00f8lgende hjemmesider: Videnscenter for handicap og socialpsykiatri link http:\/\/hjernekassen.dk\/ Socialstyrelsen link http:\/\/www.servicestyrelsen.dk\/handicap\/hjerneskade Hjerneskadeforeningen link http:\/\/www.hjerneskadeforeningen.dk\/ Hjernesagen link http:\/\/www.hjernesagen.dk\/ Eller p\u00e5 http:\/\/www.hjerneskadet.dk\/ , hvor du kan oprette profil og deltage i samtaleforum\n"}