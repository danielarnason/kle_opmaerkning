{"classes":[{"id":"","title":""}],"title":"F\u00e5 joberfaring","text":"Det kan v\u00e6re ganske frustrende ikke at kunne f\u00e5 foden inden for p\u00e5 arbejdsmarkedet, fordi man mangler joberfaring. For det er jo netop denne erfaring, man blandt s\u00f8ger, n\u00e5r man s\u00f8ger et job. Som ledig har man dog forskellige muligheder for at tilegne sig kortere erhvervserfaring, mens man s\u00f8ger et fast arbejde. De mest popul\u00e6re m\u00e5der er at tage en l\u00f8ntilskudsstilling eller en virksomhedspraktik-stilling, men en god m\u00e5de at f\u00e5 joberfaring p\u00e5 kan ogs\u00e5 v\u00e6re via jobrotations-ordninger. Job med l\u00f8ntilskud Et job med l\u00f8ntilskud \u00f8ger dine muligheder for at f\u00e5 et fast job uden l\u00f8ntilskud. Det styrker dine kompetencer og giver dig et st\u00f8rre netv\u00e6rk. Stort set alle ledige kan blive ansat i job med l\u00f8ntilskud. Det g\u00e6lder ogs\u00e5, hvis du er revalidend, f\u00f8rtidspensionist eller hvis du har et handicap. Du kan s\u00f8ge job med l\u00f8ntilskud i private og offentlige virksomheder, b\u00e5de inden for dit nuv\u00e6rende fag eller i et fag du ikke har pr\u00f8vet f\u00f8r. Du kan ogs\u00e5 s\u00f8ge en l\u00f8ntilskudsstilling i udlandet, hvis virksomheden har hjemsted i Danmark. L\u00e6s om dine muligheder og de regler, der g\u00e6lder for henholdsvis private og offentlige ans\u00e6ttelser I privat virksomhed En l\u00f8ntilskudsstilling i en privat virksomhed er en almindelig ans\u00e6ttelse, hvor virksomheden f\u00e5r tilskud til l\u00f8nnen i en tidsbegr\u00e6nset periode. For at blive ansat i en l\u00f8ntilskudsstilling i en privat virksomhed skal du dog have modtaget dagpenge i samlet set seks m\u00e5neder eller have v\u00e6ret p\u00e5 kontanthj\u00e6lp i seks m\u00e5neder i tr\u00e6k. Nogle grupper kan komme i l\u00f8ntilskudsjob tidligere - eksempelvis enlige fors\u00f8rgere, borgere over 50 \u00e5r eller borgere uden en afsluttet uddannelse ud over folkeskolen. Varighed En ans\u00e6ttelse med l\u00f8ntilskud er oftest p\u00e5 mellem tre og seks m\u00e5neder. I s\u00e6rlige tilf\u00e6lde kan du blive ansat i op til et \u00e5r. Perioden afh\u00e6nger af dine kvalifikationer og kompetencer i forhold til jobbet. Den normale arbejdstid er 37 timer om ugen, men er du deltidsforsikret, kan du blive ansat i et deltidsjob med l\u00f8ntilskud. L\u00f8n Med en l\u00f8ntilskudsstilling i en privat virksomhed bliver du ansat p\u00e5 almindelige l\u00f8n- og arbejdsvilk\u00e5r. Du f\u00e5r l\u00f8n, og din arbejdsgiver modtager tilskud til l\u00f8nnen. Arbejdsgiveren skal skrive en ans\u00e6ttelseskontrakt, hvori l\u00f8n- og arbejdsvilk\u00e5r og den forventede tilskudsperiode fremg\u00e5r. Virksomheden modtager l\u00f8ntilskuddet med henblik p\u00e5 at opl\u00e6re dig og\/eller at bidrage til din kompetenceudvikling. Du kan kun opsiges i overensstemmelse med g\u00e6ldende overenskomster og lovgivning. N\u00e5r du er i l\u00f8ntilskud, skal du stadig s\u00f8ge arbejde og st\u00e5 til r\u00e5dighed for arbejdsmarkedet. Og du kan ikke optjene dagpenge i den periode, hvor l\u00f8ntilskuddet l\u00f8ber. Lav en aftale med dit jobcenter Det er en god ide, hvis du selv finder en relevant virksomhed, der vil ansatte dig i en stilling med l\u00f8ntilskud. Aftalen skal dog godkendes i dit jobcenter, inden du starter. I jobcentret kan du ogs\u00e5 f\u00e5 hj\u00e6lp til at finde et job med l\u00f8ntilskud - b\u00e5de inden for dit nuv\u00e6rende fag eller i et fag, du ikke har pr\u00f8vet f\u00f8r. \u00d8nsker du at s\u00f8ge en l\u00f8ntilskudstilling i udlandet, kr\u00e6ver det, at virksomheden har hjemsted i Danmark. I offentlig virksomhed Du kan ogs\u00e5 blive ansat i l\u00f8ntilskudsstilling i det offentlige. Der er intet krav om, hvor l\u00e6nge du skal have v\u00e6ret ledig. Du kan begynde i en offentlig l\u00f8ntilskudsstilling umiddelbart efter du har meldt dig ledig. Aftalen skal dog godkendes af jobcenteret. Virksomhedspraktik Som praktikant kan du f\u00e5 indsigt i et fag, du ikke kender, i et fag du har pr\u00f8vet f\u00f8r, eller i et fag du allerede har uddannelse i. Du kan komme i virksomhedspraktik: Hvis du ikke umiddelbart kan komme i job med eller uden l\u00f8ntilskud I alle typer af virksomheder, dog ikke i en virksomhed, hvor du har v\u00e6ret ansat f\u00f8r. Praktikken kan h\u00f8jst vare fire uger, hvis du f\u00e5r dagpenge og h\u00f8jst tretten uger, hvis du f\u00e5r kontanthj\u00e6lp. Kontakt jobcenteret hvis du vil i virksomhedspraktik. Vejen til job Virksomhedspraktikken giver dig mulighed for at l\u00e6re en virksomhed bedre at kende og for at vise om du passer til jobbet, s\u00e5 virksomheden m\u00e5ske kan tilbyde dig et job med eller uden l\u00f8ntilskud. Har du brug for et kursus, s\u00e5 du \u00f8ger din mulighed for at blive ansat i virksomheden, kan du og virksomheden kontakte din besk\u00e6ftigelseskonsulent og h\u00f8re mere om muligheden for et kursus. Som praktikant i en virksomhed F\u00e5r du kontanthj\u00e6lp eller dagpenge ikke l\u00f8n M\u00e5 du kun arbejde i virksomhedens normale arbejdstid M\u00e5 du h\u00f8jst arbejde 37 timer om ugen Er du d\u00e6kket af kommunens forsikringsordning Er du omfattet arbejdsmilj\u00f8loven og lov om forbud mod forskelsbehandling p\u00e5 arbejdsmarkedet. Du er ikke omfattet af almindelige regler for l\u00f8nmodtagere, som er fastsat ved lov eller kollektiv overenskomst. Som virksomhedspraktikant skal du stadig S\u00f8ge job Dokumentere at du tjekker dine jobforslag p\u00e5 www.jobnet.dk mindst hver 7. dag Opdatere dit cv p\u00e5 Jobnet mindst hver 12. uge Sygemelde dig p\u00e5 samme m\u00e5de som tidligere og til din arbejdsgiver sp\u00f8rg din jobkonsulent, hvis du er i tvivl. Jobrotation - giver plads til efteruddannelse Bliv vikar for en medarbejder der skal p\u00e5 efteruddannelse - det kalder vi jobrotation. Alle der har modtaget dagpenge eller kontanthj\u00e6lp i mindst tre m\u00e5neder sammenlagt eller sammenh\u00e6ngende - afh\u00e6ngigt af ydelse - kan blive vikar i jobrotation. Vikariatet kan h\u00f8jst vare et \u00e5r og skal v\u00e6re p\u00e5 mindst ti timer om ugen. N\u00e5r du er ansat i en jobrotationsstilling, genoptjener du ikke din dagpengeret, men du bruger heller ikke af din dagpengeperiode, fordi du f\u00e5r overenskomstm\u00e6ssig l\u00f8n. De ledige, der er i fare for at falde ud af dagpengesystemet fra januar til juli 2013, kommer fortrinsvis forrest i k\u00f8en til de vikarjob, som jobrotationen skaber. Kontakt dit jobcenter hvis du vil v\u00e6re vikar i jobrotation. F\u00e5 erfaring, netv\u00e6rk og styrk dine kompetencer Som vikar i jobrotation l\u00f8ser du opgaver i samarbejde med dine kolleger. Du l\u00e6rer en virksomhed at kende, du f\u00e5r erfaring og styrker din faglighed. Har du eller virksomheden brug for det, kan du: Komme p\u00e5 kursus i for eksempel hygiejne, erhvervsreng\u00f8ring, salg eller truckkort Starte vikariatet med opl\u00e6ring af den kollega, du skal vikariere for. Ans\u00e6ttelse og l\u00f8n Du bliver ansat og f\u00e5r l\u00f8n efter den g\u00e6ldende overenskomst inden for omr\u00e5det. Du skal derfor ikke dokumentere, at du tjekker dine jobforslag p\u00e5 Jobnet hver uge, da du ikke er omfattet af besk\u00e6ftigelseslovgivningen V\u00e6r opm\u00e6rksom p\u00e5 at den tid du er i vikariatet, ikke altid er den samme tid, som du er ansat. I nogle tilf\u00e6lde starter du dit vikariat i eksempelvis en ul\u00f8nnet praktik eller i et job med l\u00f8ntilskud. Voksenl\u00e6rling Er du fyldt 25 \u00e5r, kan du blive voksenl\u00e6ring inden for fag, hvor der er gode besk\u00e6ftigelsesmuligheder eller mangel p\u00e5 arbejdskraft. Voksenl\u00e6rlingeordningen er en genvej til en faglig uddannelse for dig, der ikke har en erhvervsuddannelse og er fyldt 25 \u00e5r. Du har ogs\u00e5 mulighed for at bruge ordningen, hvis du har en uddannelse, men s\u00e5 g\u00e6lder disse regler: Hvis uddannelsen er afsluttet, eller har v\u00e6ret brugt inden for de sidste fem \u00e5r kan der ikke bevilges tilskud . Hvis uddannelsen ikke er afsluttet eller har v\u00e6ret brugt inden for de sidste fem \u00e5r anses den for for\u00e6ldet, og der kan derfor gives tilskud. Hvis du er ledig, under 30 \u00e5r og har modtaget kontanthj\u00e6lp eller dagpenge i mindst seks m\u00e5neder kan der gives tilskud. Hvis du er ledig, over 30 \u00e5r og har modtaget kontanthj\u00e6lp eller dagpenge i mindst ni m\u00e5neder kan der gives tilskud. Som voksenl\u00e6rling skifter du mellem skole- og praktikperioder. Uddannelsen tager almindeligvis mellem to og fire \u00e5r, med mindre du har relevant erfaring, der g\u00f8r, at du kan gennemf\u00f8re uddannelsen hurtigere p\u00e5 merit. Som voksenl\u00e6rling f\u00e5r du: Garanti for mindstel\u00f8n for ufagl\u00e6rte Job og en fagl\u00e6rt uddannelse p\u00e5 samme tid Styrket din faglighed Bedre mulighed for at f\u00e5 job i fremtiden Et netv\u00e6rk p\u00e5 arbejdspladsen Papir p\u00e5 hvad du kan. Se hvilke uddannelser du kan tage som voksenl\u00e6rling .\n"}