{"classes":[{"id":"","title":""}],"title":"Politik for Fritids- og Ungdomsklubberne","text":"Form\u00e5l Kommunens fritids- og ungdomsklubber er et tilbud for alle b\u00f8rn og unge. Klubberne har til form\u00e5l at opfylde b\u00f8rns og unges behov for samv\u00e6r og aktiviteter. Klubberne har sideordnet gennem en m\u00e5lrettet socialp\u00e6dagogisk virksomhed et v\u00e6sentligt forebyggende og st\u00f8ttende sigte i forhold til grupper af st\u00f8rre b\u00f8rn og unge eller enkeltpersoner, der har s\u00e6rlige behov for st\u00f8tte. Klubberne skal medvirke til kontinuitet i b\u00f8rns og unges liv gennem deres opv\u00e6kst. Opv\u00e6kstbetingelser Vision Klubberne skal give b\u00f8rn og unge de bedst mulige individuelle opv\u00e6kstbetingelser Strategier Klubberne sikres de n\u00f8dvendige rammer til det daglige virke Klubbernes p\u00e6dagogiske arbejde og det daglige virke tilrettel\u00e6gges i et gensidigt og forpligtende samspil mellem brugerne og personalet Klubberne sikres mulighed for og tilskud til etablering af s\u00e6rlige aktiviteter for udsatte b\u00f8rn og unge Klubberne gives mulighed for anvendelse af kommunens \u00f8vrige idr\u00e6ts- og udend\u00f8rsfaciliteter til aktiviteter for brugerne af klubberne Opdragelse til selvst\u00e6ndige personer Vision Klubberne skal medvirke til at udvikle b\u00f8rn og unge til kreative, positive og selvst\u00e6ndige mennesker med forst\u00e5else for omverdenen samt respekt og tolerance for andre. Strategier Klubberne sikres de n\u00f8dvendige rammer til aktiviteter til fremme af gode samv\u00e6rsformer Der skal sikres mulighed for t\u00e6t samspil mellem brugere og personale Klubberne skal med dette samspil skabe aktiviteter og samv\u00e6rsformer, der fremmer den \u00f8nskede udvikling Brugernes for\u00e6ldre inddrages i gensidig respekt i samspillet Integration Vision Klubberne skal medvirke til integration af s\u00e6rlige grupper Strategier Klubberne skal sikres rum og mulighed for aktiviteter til fremme af integration socialt, kulturelt og etnisk Personalet skal sikres den n\u00f8dvendige uddannelse vedr. integration Klubbernes arbejde skal modvirke polarisering af b\u00f8rn og unge samt deres for\u00e6ldre Klubberne gives mulighed for og tilskud til etablering af m\u00e5lrettede aktiviteter for s\u00e6rlige grupper Tv\u00e6rg\u00e5ende samarbejde Vison At udbygge det tv\u00e6rg\u00e5ende samarbejde mellem alle relevante parter p\u00e5 b\u00f8rn og unge -omr\u00e5det. Strategier I det tv\u00e6rg\u00e5ende samarbejde indg\u00e5r efter behov og type af opgave f\u00f8lgende parter: Fritids- og Ungdomsklubberne, Ungdomsskolen, skolerne, SkoleFritidsOrdningerne (SFO), Famileafdelingen, P\u00e6dagogisk Psykologisk R\u00e5dgivning (PPR), Skole Social Politi (SSP) -samarbejdet og \u00f8vrige fritidstilbud i kommunen Klubberne, skolerne og SFO indg\u00e5r i et gensidigt forpligtende samarbejde til gavn for b\u00f8rn og unge Klubberne, skolerne og SFO indg\u00e5r i et f\u00e6lles samarbejde til inddragelse af for\u00e6ldrene Alle fritidstilbud i kommunen indg\u00e5r i et formaliseret samarbejde om udarbejdelse af f\u00e6lles informationsmateriale til b\u00f8rn og unge samt deres for\u00e6ldre Dette samarbejde inddrager SSP til f\u00e6lles aktiviteter og udarbejdelse af informationsmaterale vedr. s\u00e6rlige problemstillinger Ops\u00f8gende arbejde Vision Klubberne skal efter behov inddrage grupper af b\u00f8rn og unge (ikke-medlemmer) i klubbernes virke Strategier Klubberne sikres mulighed (personale og rammer) for ops\u00f8gende socialp\u00e6dagogisk arbejde Gennem ops\u00f8gende arbejde skal klubberne skabe kontakt til ikke-medlemmer med sociale problemer Gennem et gensidigt samarbejde mellem klubberne, skolerne, SFO og SSP sikres den n\u00f8dvendige oplysning til ops\u00f8gende arbejde Kvalitetsudvikling Vision Fritids- og Ungdomsklubberne i Lyngby-Taarb\u00e6k kommune er blandt de bedste i landet Strategier Klubberne skal v\u00e6re i front p\u00e5 den p\u00e6dagogiske udvikling Klubberne sikres de n\u00f8dvendige ressourcer til den l\u00f8bende kvalitetsudvikling Den enkelte klub gennemf\u00f8rer \u00e5rligt en evaluering af klubbens indsats p\u00e5 de ovenn\u00e6vnte omr\u00e5der og gennemf\u00f8rer den n\u00f8dvendige kvalitetsudvikling Klubberne indg\u00e5r i et forpligtende samarbejde til f\u00e6lles evaluering af indsatsen i kommunen Klubberne aftaler i f\u00e6llesskab hvert andet \u00e5r s\u00e6rlige indsatsomr\u00e5der for kvalitetsudvikling\n"}