{"classes":[{"id":"","title":""}],"title":"Forebyggende hjemmebes\u00f8g","text":"Bes\u00f8get tilbydes alle borgere, der ikke er visiteret af kommunen til hj\u00e6lp i st\u00f8rre omfang. Bes\u00f8gene foretages af medarbejdere i Center for Tr\u00e6ning og Omsorg, der best\u00e5r af ergoterapeuter og \u00e6ldrer\u00e5dgivere. Medarbejderne har tavshedspligt. Ved bes\u00f8get er der mulighed for at tale om emner, der optager borgeren i dagligdagen, samtaleemnerne kan v\u00e6re trivsel, tryghed, sundhed og tanker om fremtiden. Desuden kan borgeren f\u00e5 information om kommunens tilbud indenfor \u00e6ldreomr\u00e5det samt om private organisationers aktiviteter. Der er s\u00e6rligt fokus p\u00e5 at st\u00f8tte og fremme den enkelte i at v\u00e6re aktiv i eget liv, tage ansvar for sig selv og i videst muligt omfang g\u00f8re brug af egne ressourcer, s\u00e5 man bedst muligt selvst\u00e6ndigt kan klare sin hverdag. Borgerne modtager brev med tilbud om bes\u00f8g en gang \u00e5rligt. Hvis der \u00f8nskes bes\u00f8g, kontakter man selv kommunen og aftaler et tidspunkt. Vil du l\u00e6se mere om de forebyggende hjemmebes\u00f8g kan du l\u00e6se mere her . Kontakt Forebyggende hjemmebes\u00f8g \u00d8nsker du yderligere oplysninger kan du kontakte de forebyggende hjemmebes\u00f8g i Center for tr\u00e6ning og omsorg via mail eller p\u00e5 telefon 45 97 30 00 bedst mellem kl. 9.00 -11.00\n"}