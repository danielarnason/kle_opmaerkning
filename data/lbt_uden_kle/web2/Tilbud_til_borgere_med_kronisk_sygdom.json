{"classes":[{"id":"","title":""}],"title":"Tilbud til borgere med kronisk sygdom","text":"Region Hovedstaden har sammen med kommunerne og almen praksis udviklet de s\u00e5kaldte forl\u00f8bsprogrammer for forskellige kroniske sygdomme. Et forl\u00f8bsprogram betegner den samlede beskrivelse af den tv\u00e6rfaglige, tv\u00e6rsektorielle og koordinerede indsats for en given kronisk sygdom. Forl\u00f8bsprogrammet skal sikre at alle arbejder efter de vidensbaserede anbefalinger for den sundhedsfaglige indsats. Derudover skal programmet s\u00f8rge for, at der bliver udformet en pr\u00e6cis beskrivelse af opgavefordeling, koordinering og kommunikation mellem hospitaler, kommuner og praktiserende l\u00e6ger. l\u00e6s her om forl\u00f8bsprogrammerne Genvej til Regionhovedstadens hjemmeside Fokus p\u00e5 patienten med tr\u00e6ning, kost og motivation I forl\u00f8bsprogrammerne er der fokus p\u00e5 tr\u00e6ning, kost, motivation og patientuddannelse, og du kan frit v\u00e6lge mellem tilbuddene i det relevante forl\u00f8bsprogram. De forl\u00f8bsprogrammer Lyngby-Taarb\u00e6k Kommune udbyder, er m\u00e5lrettet borgere med diabetes type 2, KOL, hjertekarsygdomme eller nyopst\u00e5ede l\u00e6nde-ryg-symptomer. Derudover tilbyder kommunen et program for demens. I l\u00f8bet af 2013 kommer der ogs\u00e5 et forl\u00f8bsprogram for Kr\u00e6ft og Palliation , men allerede nu kan Lyngby-Taarb\u00e6k Kommune tilbyde et rehabiliteringsforl\u00f8b for borgere, der har eller har haft kr\u00e6ft. L\u00e6s mere om programmet her.(link til CTO) Forl\u00f8bsprogrammerne indeholder forskellige tilbud: Fysisk tr\u00e6ning ved fysioterapeuter Individuel di\u00e6tvejledning ved di\u00e6tist Sygdomsspecifik patientuddannelse ved specialistsygeplejersker eller terapeuter Rygestop ved uddannet rygestopinstrukt\u00f8r Generel patientuddannelse, kurset L\u00e6r at leve med kronisk sygdom For at kunne deltage i forl\u00f8bsprogrammerne, skal din l\u00e6ge sende en henvisning til kommunen. Har du sp\u00f8rgsm\u00e5l eller har brug for yderligere vejledning, kan du kontakte projektleder og sygeplejerske Charlotte Dorph Lyng p\u00e5 tlf: 45973375 eller mail: cdly@ltk.dk Du kan se pjecerne for tilbuddene her: (link til pjecerne)\n"}