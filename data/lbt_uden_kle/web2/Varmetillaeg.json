{"classes":[{"id":"","title":""}],"title":"Varmetill\u00e6g","text":"Varmetill\u00e6g d\u00e6kker udgifter til opvarmning, dvs. udgifter til el, gas, olie og andre former for br\u00e6ndsel. V\u00e6r opm\u00e6rksom p\u00e5, at hvis din bolig er opvarmet med gas eller el, kan du kun f\u00e5 till\u00e6g til den del af din regning, der g\u00e5r til varme. Du kan ikke f\u00e5 d\u00e6kket udgifter til drift og vedligeholdelse af selve varmekilden, fx udgifter til kontrol og reparation af et fyr. Du kan s\u00f8ge om varmetill\u00e6g, uanset om du bor til leje eller ejer din bolig. Varmetill\u00e6gget bliver beregnet ud fra, hvor stor din varmeudgift har v\u00e6ret de seneste tre \u00e5r, og hvor h\u00f8j din s\u00e5kaldte personlige till\u00e6gsprocent er. Du kan ikke f\u00e5 varmetill\u00e6g, hvis din personlige till\u00e6gsprocent er nul. Din formue har derimod ikke betydning for, hvor meget du kan f\u00e5 i varmetill\u00e6g. Ans\u00f8gning \u00d8nsker du at s\u00f8ge om varmetill\u00e6g, kan du hente et ans\u00f8gningsskema p\u00e5 borger.dk Hvem skal jeg kontakte, hvis jeg har sp\u00f8rgsm\u00e5l? Fra den 1. marts 2013 er det Udbetaling Danmark, der udbetaler folkepension, \u00e6ldrecheck, varmetill\u00e6g og boligst\u00f8tte til dig. Derfor er det Udbetaling Danmark, og ikke din kommune, du skal kontakte, hvis du har sp\u00f8rgsm\u00e5l om disse ydelser. Det er fortsat din kommune, du skal kontakte, hvis du har sp\u00f8rgsm\u00e5l om helbredstill\u00e6g og personligt till\u00e6g . Hvis du har brug for hj\u00e6lp Har du sp\u00f8rgsm\u00e5l om ydelserne, kan du f\u00e5 hj\u00e6lp p\u00e5 borger.dk\/folkepension - her kan du: F\u00e5 svar p\u00e5 de oftest stillede sp\u00f8rgsm\u00e5l Se hvilke frister du skal huske F\u00e5 hj\u00e6lp til at betjene dig selv p\u00e5 nettet - fx til at udfylde din ans\u00f8gning Kontakt Udbetaling Danmark Mandag - onsdag 8 - 16 Torsdag 8 - 18 Fredag 8 - 15 P\u00e5 telefonnummer 70 12 80 71 - Pension eller p\u00e5 70 12 80 73 Boligst\u00f8tte\n"}