{"classes":[{"id":"","title":""}],"title":"Indflytning i lejebolig","text":"Hvorn\u00e5r kan du flytte ind? Du kan flytte ind den f\u00f8rste hverdag i m\u00e5neden eller midt i m\u00e5neden og tidligst kl. 12.00 Du aftaler med Distriktskontoret, hvorn\u00e5r du kan flytte ind. Du kan ringe eller maile til Distriktskontoret p\u00e5 Telefon 45 97 36 86 Email distriktskontoret@ltk.dk Reng\u00f8ring og istands\u00e6ttelse inden du flytter ind N\u00e5r du flytter ind, er boligen gjort ren, men der er ikke udf\u00f8rt malerarbejde. Vil du have maleristandsat boligen, skal du selv s\u00f8rge for dette ved hj\u00e6lp af vedligeholdelseskontoen til indvendige arbejder. Du kan se i lejekontrakten, hvor stort bel\u00f8bet p\u00e5 vedligeholdelseskontoen er p\u00e5 det tidspunkt, du flytter ind. Er vedligeholdelseskontoen nyoprettet, f\u00e5r du udleveret den n\u00f8dvendige m\u00e6ngde maling af Distriktskontoret . Gennemgang af bolig n\u00e5r du flytter ind N\u00e5r du flytter ind, gennemg\u00e5r du og en servicemedarbejder fra Distriktskontoret i f\u00e6llesskab boligen, og I udfylder en indflytningsrapport, som b\u00e5de du og servicemedarbejderen underskriver. Indflytningsrapporten skal indeholde oplysninger om, hvilken stand din nye bolig er i p\u00e5 det tidspunkt, du flytter ind. Rapporten bliver brugt igen, n\u00e5r du flytter fra boligen. Hvis du herefter konstaterer fejl eller mangler ved boligen, skal du senest 2 uger efter, du har overtaget boligen, give skriftlig besked til Distriktskontoret eller Ejendomskontoret , der vil vurdere, om manglerne er s\u00e5 alvorlige, at de skal udbedres. Udlevering af n\u00f8gler N\u00e5r du skal have udleveret n\u00f8glerne til din nye lejebolig, skal du medbringe en kopi af den underskrevne lejekontrakt. Du f\u00e5r n\u00f8gler udleveret sammen med en kopi af indflytningsrapporten, den dag du flytter ind. Andre ting du skal huske Du skal huske At tilmelde dig til forsyningsselskaberne (telefon, husholdningsgas og el) At sende flyttemeddelelse til Folkeregistret\n"}