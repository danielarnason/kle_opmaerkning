{"classes":[{"id":"","title":""}],"title":"Hvad er mine muligheder?","text":"Hvis du ikke kan betale en regning\/g\u00e6ld p\u00e5 en gang eller til tiden, har du mulighed for at indg\u00e5 en betalingsaftale. En betalingsaftale kan v\u00e6re: Udskyde forfaldsdato Dele regningen op i rater - dog max. over 12 m\u00e5neder S\u00f8ge om betalingsm\u00e6ssig henstand Hvis du henvender dig inden forfaldsdato, og vi accepterer din anmodning om betalingsaftale, kan du helt undg\u00e5 gebyr. P\u00e5 visse regningstyper kan der ikke indg\u00e5s en betalingsaftale, for eksempel: Forbrugsafgifter Ejendomsskat l\u00f8bende daginstitutionsbetaling l\u00f8bende underholdsbidrag En betalingsaftale kr\u00e6ver normalt, at du skal give os oplysninger om dine indt\u00e6gtsforhold. Du kan altid selv henvende dig til Opkr\u00e6vningen og anmode om en betalingsaftale. Aftalebrev N\u00e5r vi har indg\u00e5et en betalingsaftale, vil du efterf\u00f8lgende modtage et aftalebrev. Her kan du l\u00e6se: hvilke restancer aftalen indeholder hvorn\u00e5r og med hvilket bel\u00f8b der skal betales at du skal betale rettidigt for at undg\u00e5 rykker. at der tages forbehold for eventuel modregning i overskydende skat og moms, at renteb\u00e6rende restancer ikke er fritaget for renter i afdragsperioden. at hvis hele restancen ikke er d\u00e6kket med den aftalte betalingsordning, skal du henvende dig til Opkr\u00e6vningen, n\u00e5r det sidste afdrag er betalt. at du skal kontakte Opkr\u00e6vningen, hvis der sker v\u00e6sentlige \u00e6ndringer i husstandens \u00f8konomi, s\u00e5ledes at aftalen kan tages op til fornyet vurdering. Aftalebrevet er en sikkerhed for b\u00e5de dig og Opkr\u00e6vningen, at alle oplysninger er videre givet og at eventuelle misforst\u00e5elser vedr\u00f8rende en betalingsaftale bliver rettet hurtigst muligt. Forbehold for betalingsaftale Selv om du har indg\u00e5et en betalingsaftale, og regningen ikke kan betales inden forfaldsdato, er der nogle forbehold, der ikke kan undg\u00e5s: registrering i det centrale fordringsregister modregning\/indtr\u00e6delse i overskydende skat\/B\u00f8rnefamilieydelse\n"}