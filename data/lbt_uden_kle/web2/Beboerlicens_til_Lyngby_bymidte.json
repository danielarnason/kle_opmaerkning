{"classes":[{"id":"","title":""}],"title":"Beboerlicens til Lyngby bymidte","text":"Beboerlicens Beboerlicens er et tilbud til beboere med adresse indenfor betalingsomr\u00e5det. Licensen er en dispensation fra den generelle betalingsordning og den skiltede tidsbegr\u00e6nsede parkering. Beboerlicensen p\u00e5f\u00f8res bilens registreringsnummer. Se kort over betalingsomr\u00e5de . Hvad koster en beboerlicens? Er du beboer med adresse indenfor betalingsomr\u00e5det koster en licens 849 kroner. Prisen reguleres \u00e5rligt med hensyn til den adf\u00e6rdsregulerende effekt som betalingsparkering har. Licensen er gyldig i et \u00e5r g\u00e6ldende fra udstedelsesdatoen. Hvis du flytter i licensens l\u00f8betid, skal du informere Lyngby-Taarb\u00e6k Kommune om det, hvorefter licensens g\u00f8res inaktiv. Du f\u00e5r refunderet det bel\u00f8b, der modsvarer den resterende periode. K\u00f8b eller bestil beboerlicens Ved k\u00f8b af licens online betaler du med Dankort med det samme. Du kan v\u00e6lge, om licensen skal sendes til dig via e-mail. Du skal i s\u00e5 fald selv printe den ud. Du kan ogs\u00e5 f\u00e5 tilsendt licensen med brev. Her p\u00e5l\u00e6gges et ekspeditionsgebyr p\u00e5 50 kr. Ekspeditionstiden er 2-3 hverdage. G\u00e5 til online k\u00f8b af licens. Hvor g\u00e6lder min beboerlicens? Licensen giver mulighed for at parkere i ubegr\u00e6nset tid p\u00e5 udvalgte, kommunale betalingspladser. Betalingsomr\u00e5det er opdelt i 2 delomr\u00e5der Beboere i omr\u00e5de 1 (ulige numre p\u00e5 Lyngby Hovedgade og betalingsomr\u00e5det nord\u00f8st herfor) kan parkere p\u00e5 alle kommunale betalingspladser i dette omr\u00e5de: N\u00f8rgaardsvej 2A, N\u00f8rgaardsvej 8, Gasv\u00e6rksvej og Stades Krog. Se kort . Der er ingen garanti for, at der er en ledig plads. Beboere i omr\u00e5de 2 (lige numre p\u00e5 Lyngby Hovedgade og betalingsomr\u00e5det sydvest herfor) kan parkere p\u00e5 f\u00f8lgende kommunale betalingspladser i dette omr\u00e5de: Jernbanevej 4, Jernbanebakken, Kastanievej og Jernbanepladsen 10-14. Se kort . Der er ingen garanti for, at der er en ledig plads. Ved parkering udenfor de ovenfor n\u00e6vnte pladser, er man ligestillet med andre bilister og skal derfor betale almindelig takst for parkering. Regler for beboerlicens Beboere skal v\u00e6re tilmeldt folkeregisteret p\u00e5 en bop\u00e6l i omr\u00e5det. Beboere skal v\u00e6re registreret som ejere eller brugere af det k\u00f8ret\u00f8j, der s\u00f8ges licens til. Dokumentationen hentes fra Centralregistret for Motork\u00f8ret\u00f8jer.Beboere med lejet\/leaset bil kan k\u00f8be licens. Leje- eller leasingkontrakten skal fremvises.Beboere med firmabil, der er lejet\/leaset og bruges til privatk\u00f8rsel, kan k\u00f8be licens. Enebrugererkl\u00e6ring fra arbejdsgiver samt leje- eller leasingkontrakt skal fremvises. Beboere, der har l\u00e5nt en bil, kan k\u00f8be en beboerlicens til l\u00e5nt bil. Tro og love-erkl\u00e6ring fra bilens ejer skal fremvises. Bilen m\u00e5 ikke have en licens i forvejen. Leje-\/ leasingkontrakt, enebrugererkl\u00e6ring og tro og love-erkl\u00e6ring kan uploades ved k\u00f8b af licens online.Der kan k\u00f8bes liges\u00e5 mange licenser, som der er beboere i husstanden over 18 \u00e5r. Andre forhold K\u00f8ret\u00f8jet m\u00e5 maksimalt have en totalv\u00e6gt p\u00e5 3.500 kg. For at licensen er gyldig, skal den v\u00e6re anbragt synligt i k\u00f8ret\u00f8jets forrude, og der skal v\u00e6re overensstemmelse mellem bilens registreringsnummer og registreringsnummeret p\u00e5 licensen. Hvis ovenn\u00e6vnte regler ikke overholdes eller misbruges, kan Lyngby-Taarb\u00e6k Kommune inddrage licensen og afholde sig fra at udstede en ny. Ved udskiftning af bilen i perioden bedes du kontakte parkeringskontoret.\n"}