{"classes":[{"id":"","title":""}],"title":"Sm\u00e5bygninger","text":"Byggeri i skelzonen I skelzonen (fra skel og 2,5 m ind p\u00e5 ejendommen) m\u00e5 du som udgangspunkt ikke opf\u00f8res bebyggelse. I bygningsreglementet finder du dog en r\u00e6kke undtagelser, der g\u00e6lder for garager, carporte og lignende sm\u00e5bygninger. Bygger du i skelzonen skal du overholde de betingelser som bygningsreglementet fasts\u00e6tter. G\u00e6lder en lokalplan , eller er der tinglyst deklarationer p\u00e5 ejendommen, skal du sikre dig, at du ogs\u00e5 her overholder de g\u00e6ldende bestemmelser. Hvad er sm\u00e5bygninger Vil du opf\u00f8re en ny carport, garage, udhus, drivhus, overd\u00e6kkede terrasser mv., eller vil du udvide en eksisterende sm\u00e5bygning, er det af afg\u00f8rende betydning: Hvilken slags byggeri er hovedhuset. Er det f.eks. enfamiliehus, dobbelthus, r\u00e6kkehus eller anden \u00f8vrig byggeri, l\u00e6s mere p\u00e5 Bygningsreglementet , kap. 1. Hvor stort et byggeri du vil opf\u00f8re Hvor meget byggeri i areal, findes der p\u00e5 ejendommen i forvejen, i samme kategori. Se regler samlet areal af f.eks. garager, carporte, udhuse, drivhuse mv., jf. Bygningsreglementet , kap. 2. Her kan du ogs\u00e5 se, hvilket areal du ikke skal medregne i byggeriet. Har du andre sm\u00e5bygninger eksempelvis carporte, garager, udhuse eller drivhuse mv. p\u00e5 ejendommen i forvejen, skal du alts\u00e5 t\u00e6lle dem med i din beregning af sm\u00e5bygningernes samlede areal. Hvor mange m m\u00e5 du opf\u00f8re? Ved enfamiliehuse og dobbelthuse med lodret lejlighedsskel og h\u00f8jst to boliger kan du opf\u00f8re op til maks. 35 m sm\u00e5bygninger p\u00e5 ejendommen i alt uden anmeldelse eller byggetilladelse Ved r\u00e6kkehuse, kan du opf\u00f8re op til maks. 20 m sm\u00e5bygninger p\u00e5 ejendommen i alt uden anmeldelse eller byggetilladelse Overstiger det samlede areal af sm\u00e5bygninger p\u00e5 ejendommen 35 m for f.eks. enfamiliehuse og 20 m for r\u00e6kkehuse skal du anmelde byggeriet, ogs\u00e5 selvom den bygning, som du vil opf\u00f8re, er mindre end 35\/20 m Eksempel: Vil du f.eks. opf\u00f8re en carport p\u00e5 20 m , og der p\u00e5 ejendommen i forvejen er f.eks. en overd\u00e6kket terrasse p\u00e5 20 m , skal du anmelde carportbyggeriet til kommunen. Det er fordi den samlede m\u00e6ngde af sm\u00e5bygninger p\u00e5 ejendommen overstiger henholdsvis 35m for enfamiliehuse og 20 m for r\u00e6kkehuse. Overstiger det samlede areal af en sm\u00e5bygning eller arealet af det samlede antal sm\u00e5bygninger p\u00e5 ejendommen 50 m , skal du s\u00f8ge byggetilladelse hos kommunen. Digital offentlig byggesag DOB Se hvad din byggeans\u00f8gning skal indeholde p\u00e5 eksterne link Sm\u00e5bygninger p\u00e5 h\u00f8jst 10 m Du kan uden byggetilladelse eller godkendelse opf\u00f8re to sm\u00e5bygninger p\u00e5 h\u00f8jst 10 m forudsat, at du overholder bestemmelserne jf. Bygningsreglementet, kap. 2. Du b\u00f8r unders\u00f8ge, om der er privatretlige servitutter, deklarationer, offentligretlige byggelinjer, lokalplaner eller byplanvedt\u00e6gter mv., som kan f\u00e5 indflydelse p\u00e5 opf\u00f8relse af bygningerne. Husk altid at meddele opf\u00f8rsel af sm\u00e5bygninger til BBR Toilet\/bad i k\u00e6lder Etablering af toilet i k\u00e6lder i enfamiliehuse kr\u00e6ver ikke byggetilladelse eller anmeldelse. Du kan alts\u00e5 p\u00e5begynde uden tilladelse fra kommunen. N\u00e5r arbejdet er f\u00e6rdiggjort, kan du ligeledes tage det i brug uden tilladelse fra kommunen. Husk at give meddelelse til BBR om \u00e6ndringer, der vedr\u00f8rer toilet\/baderum og vedl\u00e6g den nye plantegning til BBR. Kommunen foruds\u00e6tter, at autoriserede h\u00e5ndv\u00e6rkere udf\u00f8rer konstruktioner og installationer efter SBI-anvisning 186 og 189 med till\u00e6g 1, og at v\u00e5drum udf\u00f8res efter By og Byg Anvisning 200. \u00d8nsker du eller dine h\u00e5ndv\u00e6rkere at afvige fra disse anvisninger, skal du f\u00f8rst have en godkende af kommunen, f\u00f8r arbejdet p\u00e5begyndes. Teknisk Service kan kontaktes p\u00e5 tlf. 45 97 35 01 eller byggesag@ltk.dk for eventuel vejledning. Arbejder med vand- og afl\u00f8bsinstallationer skal altid udf\u00f8res af autoriseret eller godkendt virksomhed. Du skal indsende herfor dokumentation til kommunen via email til byggesag@ltk.dk . Dokumentation kan v\u00e6re en f\u00e6rdigmeldingsblanket underskrevet af den autoriserede mester (+l\u00e6seligt navn) med firmastempel. Du kan se bl.a. se autorisationsregistre p\u00e5 kloak og VVS-omr\u00e5det p\u00e5 www.sik.dk . Udestue If\u00f8lge bygningsreglement kr\u00e6ver opf\u00f8relse af en udestue byggetilladelse. Bem\u00e6rk, at en byggetilladelse til en udestue bl.a. er betinget af, at udestuen ikke m\u00e5 opvarmes eller anvendes som beboelsesrum. Du m\u00e5 heller ikke etablere en \u00e5ben forbindelse til boligens \u00f8vrige rum. Udestuer m\u00e5 ikke opf\u00f8res i skelzonen. Sammenl\u00e6gning af boliger \u00d8nsker du at sammenl\u00e6gge to boliger til en, medf\u00f8rer sammenl\u00e6gningen, at der reelt nedl\u00e6gges en bolig. Sammenl\u00e6gning af boliger er omfattet af boligreguleringsloven og kr\u00e6ver derfor kommunens samtykke. For at f\u00e5 tilladelse skal du dokumentere at betingelserne i boligreguleringsloven 46 er opfyldt. Bl.a. m\u00e5 den sammenlagte bolig ikke blive st\u00f8rre end 130 m . Ved lejlighedssammenl\u00e6gninger m\u00e5 du forvente, at det vil blive stillet som vilk\u00e5r i en tilladelsen, at du bl\u00e6nder den ene hovedd\u00f8r. Byggearbejder i forbindelse med lejlighedssammenl\u00e6gninger af lejligheder kr\u00e6ver byggetilladelse.\n"}