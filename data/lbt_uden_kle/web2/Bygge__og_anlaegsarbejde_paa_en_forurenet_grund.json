{"classes":[{"id":"","title":""}],"title":"Bygge- og anl\u00e6gsarbejde p\u00e5 en forurenet grund","text":"Du skal ogs\u00e5 have tilladelse til gravearbejde, dog ikke almindeligt havearbejde. Hvis du vil flytte jord skal du anmelde det elektronisk via Jordweb Bygge- og anl\u00e6gsarbejde Inden du igangs\u00e6tter et bygge- og anl\u00e6gsarbejde p\u00e5 en kortlagt ejendom, skal du kontakte Center for Milj\u00f8 og Plan, s\u00e5 forvaltningen kan vurdere, om arbejdet kr\u00e6ver en tilladelse efter 8 i Jordforureningsloven. Kommunen kan hj\u00e6lpe med vejledning til ans\u00f8gningen samt planl\u00e6gning af evt. n\u00f8dvendige unders\u00f8gelser. Nye bygninger, tilbygninger, carporte, ny parkeringsplads, ny terrasse samt fjernelse af flisebel\u00e6gning mm. er eksempler p\u00e5 bygge- og anl\u00e6gsarbejde som kan kr\u00e6ve en 8 tilladelse. \u00c6ndret arealanvendelse Hvis du \u00f8nsker at \u00e6ndre anvendelsen af din grund, skal du kontakte Center for Milj\u00f8 og Plan (miljoplan@ltk.dk), s\u00e5 forvaltningen kan vurdere om den eksisterende forurening kan udg\u00f8re en risiko for menneskers sundhed ved den fremtidige anvendelse af grunden. Det kan f.eks. v\u00e6re hvis en tidligere industrigrund i fremtiden skal bruges som bolig, b\u00f8rnehave, legeplads eller lignende. Kommunen vurderer i hvert enkelt tilf\u00e6lde, om der kan gives tilladelse til den planlagte anvendelse. Tilladelsen meddeles efter 8 i Jordforureningsloven og vil ofte indeholde vilk\u00e5r i forhold til forureningen. Krav til ans\u00f8gning om at bygge p\u00e5 kortlagt areal Kommunens behandling af sagen skal sikre, at der tages h\u00f8jde for forureningsforhold og jordh\u00e5ndtering ved planl\u00e6gningen af nyanl\u00e6g og \u00e6ndrede arealanvendelser. Bygherren (eller dennes r\u00e5dgiver) skal i ans\u00f8gningen om tilladelse beskrive det planlagte projekt og den forurening, der er p\u00e5 ejendommen samt hvilke tiltag, der er n\u00f8dvendige for at sikre, at kommunen kan behandle sagen, s\u00e5 projektet kan gennemf\u00f8res. Til hj\u00e6lp i forbindelse med ans\u00f8gningen har vi udarbejdet et skema og en huskeliste . Kommunen anbefaler, at der sker en forh\u00e5ndsdialog mellem kommunen og bygherren, hvor projektet dr\u00f8ftes, mens det stadigt er i planl\u00e6gningsfasen. Det varierer, hvor lang tid kommunen skal bruge p\u00e5 udarbejdelse af tilladelsen. Jo bedre projektet og forureningen er beskrevet i ans\u00f8gningsmaterialet, jo hurtigere kan kommunen behandle sagen. Generelt m\u00e5 der for en mindre sag forventes en sagsbehandlingstid p\u00e5 to-tre m\u00e5neder + op til fire ugers h\u00f8ring hos Region Hovedstaden.\n"}