{"classes":[{"id":"","title":""}],"title":"\u00d8konomisk st\u00f8tte til frivilligt socialt arbejde","text":"Du kan allerede nu s\u00f8ge om \u00f8konomisk st\u00f8tte til frivilligt socialt arbejde efter Servicelovens 18. Ans\u00f8gningsfristen er den 1. februar 2014. Hvem kan s\u00f8ge? Organisationer, grupper og enkeltpersoner, der udf\u00f8rer frivilligt socialt arbejde kan s\u00f8ge om st\u00f8tte. Hvad ydes der st\u00f8tte til? Der ydes \u00f8konomisk st\u00f8tte til alle typer af udgifter i forbindelse med aktiviteten, herunder lokaler, telefon, kontorarbejde, instrukt\u00f8rer\/l\u00e6rere og til kursusaktivitet, dog ikke til l\u00f8n. Hvilke betingelser stilles der? I forbindelse med ans\u00f8gning af puljen g\u00e6lder nedenst\u00e5ende fem kriterier, som ans\u00f8geren skal opfylde for at komme i betragtning: 1. Det sociale arbejde skal komme borgere i Lyngby-Taarb\u00e6k Kommune til gavn og fortrinsvis foreg\u00e5 i Lyngby-Taarb\u00e6k 2. Arbejdet skal gennemf\u00f8res ved brug af frivillige 3. Arbejdet skal v\u00e6re organiseret s\u00e5ledes, at de frivillige har en afg\u00f8rende indflydelse p\u00e5 arbejdets tilrettel\u00e6ggelse og gennemf\u00f8relse 4. Der skal v\u00e6re tale om en social indsats, der kan supplere eller udvikle Lyngby- Taarb\u00e6k Kommunes egen virksomhed inden for det social- og sundhedspolitiske omr\u00e5de 5. Der er tale om frivilligt socialt arbejde med det sigte at opbygge sociale netv\u00e6rk i lokalomr\u00e5derne, og frivilligt socialt arbejde, der s\u00f8ger nye veje for l\u00f8sning af sociale problemer. Center for Sundhed og Kultur anbefaler i \u00f8vrigt, at udvalget i sin vurdering og prioritering af ans\u00f8gningerne l\u00e6gger s\u00e6rlig v\u00e6gt p\u00e5, hvordan ans\u00f8ger p\u00e5t\u00e6nker at m\u00e5le eller vurdere effekten af aktiviteten. Hvordan? For at komme i betragtning er det en betingelse, at ans\u00f8gningsskemaet er korrekt og fyldestg\u00f8rende udfyldt. udfyld ans\u00f8gningsskema Link til PDF af ans\u00f8gningsskema om st\u00f8tte til frivilligt socialt arbejde Ans\u00f8gning sendes enten til sundhedkultur@ltk.dk eller pr. brev til: Center for Sundhed og Kultur Tofteb\u00e6ksvej 12 2800 Kgs. Lyngby Mrk.: 18 ans\u00f8gning Du vil modtage en kvittering for din ans\u00f8gning senest 14 fra modtagelsen pr. mail. Hvis ikke du modtager en kvitteringsmail, beder vi dig om at fremsende ans\u00f8gningen igen. Dokumentation og opf\u00f8lgning Modtagere af tilskud skal indsende et regnskab og en skriftlig afrapportering, som bedes indarbejdet i det regnskabsskema, som forvaltningen udsender sammen med bevillingsbrevet. Du kan ogs\u00e5 udfylde skemaet her: udfyld regnskabsskema Link til PDF af regnskabsskema over \u00f8konomien for det udf\u00f8rte sociale arbejde Oplysninger Kan f\u00e5s ved henvendelse til Jens Erik Brandt Fischer p\u00e5 tlf. 4597 3252 eller mail sundhedkultur@ltk.dk eller Frivilligcenter Lyngby-Taarb\u00e6k tlf.: 2070 8033 eller mail info@ltk-frivilligcenter.dk\n"}