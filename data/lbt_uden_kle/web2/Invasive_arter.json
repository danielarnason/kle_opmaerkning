{"classes":[{"id":"","title":""}],"title":"Invasive arter","text":"Planter og dyr, som lever i den danske natur, selvom de oprindeligt h\u00f8rer til i andre dele af verden, kaldes introducerede arter. Det kan fx v\u00e6re dyr, der importeres som k\u00e6ledyr, men slippes l\u00f8s eller l\u00f8ber v\u00e6k og herefter form\u00e5r at yngle og leve i vores natur. Det kan ogs\u00e5 v\u00e6re planter, som bevidst er hentet hertil som landbrugsplanter eller mere tilf\u00e6ldigt ved, at nogle f\u00e5 fr\u00f8 er endt i bagagen hos en ferierejsende. Desuden spredes der invasive plantearter ved, at der bliver efterladt haveaffald i naturomr\u00e5der. Mange af de introducerede arter har minimal til ingen effekt p\u00e5 vores natur, men nogle af arterne trives s\u00e5 godt, at de spreder sig p\u00e5 bekostning af den eksisterende natur. Disse arter kaldes invasive. Naturstyrelsen registrerer alle invasive arter i Danmark og har lavet en sortliste med de arter, der skaber de st\u00f8rste problemer. Bek\u00e6mpelse af invasive arter Invasive arter truer den biologiske mangfoldighed ved at udrydde planter og dyr, der naturligt h\u00f8rer til i Danmark. Bek\u00e6mpelse af invasive arter er dog dyrt, og derfor er det vigtigt, at vi ogs\u00e5 arbejder med at forebygge deres udbredelse. P\u00e5 Naturstyrelsens hjemmeside kan du se en handlingsplan for bek\u00e6mpelse af invasive arter. Invasive arter i kommunen I Lyngby-Taarb\u00e6k Kommune har vi blandt andet f\u00f8lgende invasive plante- og dyrearter: K\u00e6mpe Bj\u00f8rneklo Canadisk- og Sildig Gyldenris Japansk Pileurt Have-Guldn\u00e6lde K\u00e6mpe-Balsamin Pastinak Mink Kommunen er i \u00f8jeblikket i gang med at kortl\u00e6gge og de invasive arter og udarbejde forslag til bek\u00e6mpelse. L\u00e6s mere om vores arbejde med minkbek\u00e6mpelse i M\u00f8lle\u00e5dalen , som vi udf\u00f8rer i samarbejde med frivillige borgere, Naturstyrelsen Hovedstaden og Danmarks Naturfredningsforening Lyngby-Taarb\u00e6k. P\u00e5 Fugleognatur.dk og Naturstyrelsens hjemmeside kan du l\u00e6se mere om de invasive plantearter p\u00e5 vores fokusliste. Hvad kan jeg selv g\u00f8re? En effektiv kommunal indsats mod invasive arter afh\u00e6nger ogs\u00e5 af en hj\u00e6lpende h\u00e5nd fra borgerne. Naturstyrelsen har udarbejdet r\u00e5d til, hvordan du kan medvirke til at bek\u00e6mpe og mindske udbredelsen af de invasive arter. L\u00e6s ogs\u00e5 Natur- og kulturbeskyttelse L\u00e6s mere om invasive arter: Invasive arter - Naturstyrelsen Biodiversitet - Naturstyrelsen Canadisk og Sildig Gyldenris K\u00e6mpe-balsamin K\u00e6mpe-bj\u00f8rneklo Japansk pileurt Have-Guldn\u00e6lde Pastinak\n"}