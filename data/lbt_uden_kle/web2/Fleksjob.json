{"classes":[{"id":"","title":""}],"title":"Fleksjob","text":"Se mere p\u00e5 www.fleksjob.nu Det er Jobcentret, der tr\u00e6ffer afg\u00f8relse om retten til et fleksjob p\u00e5 baggrund af indstilling fra det Rehabiliterende team se afsnit om rehabiliteringsteam. Den 1. januar 2013 er der kommet nye regler om fleksjob. Hvis du skal ans\u00e6ttes i et fleksjob fra og med den 1. januar 2013, sker det efter de nye regler. Hvis du er ansat i et fleksjob f\u00f8r den 1. januar 2013, forts\u00e6tter du i fleksjobbet p\u00e5 samme vilk\u00e5r som hidtil. Du skal f\u00f8rst ans\u00e6ttes efter de nye regler, hvis du begynder i et nyt fleksjob. Efter de nye regler kan det f\u00f8rste fleksjob uanset alder kun bevilges for en periode af fem \u00e5r. Er du under 40 \u00e5r, kan du f\u00e5 et fleksjob for fem \u00e5r ad gangen. Hvis du er over 40 \u00e5r, f\u00e5r kan du efter det f\u00f8rste fleksjob f\u00e5 et permanent fleksjob, hvis jobcenteret vurderer, at din arbejdsevne fortsat er nedsat i et omfang, s\u00e5 overgang til besk\u00e6ftigelse p\u00e5 det ordin\u00e6re arbejdsmarked ikke er en mulighed. Du f\u00e5r l\u00f8n i fleksjobbet for det antal timer, som fremg\u00e5r af aftalen mellem jobcenteret, dig og arbejdsgiveren. Du kan f\u00e5 fleksjob helt ned til f\u00e5 timer ugentligt. Kommunen udbetaler et tilskud til l\u00f8nnen til dig, der kompenserer for den nedsatte arbejdsevne. Du kan f\u00e5 mere at vide om fleksjob i Jobcentret. Er du visiteret til fleksjob og er ledig, kan du som hovedregel f\u00e5 udbetalt ledighedsydelse. Ledighedsydelse udg\u00f8r henholdsvis 89%, ca. 80% eller ca. 60 % af h\u00f8jeste dagpengebel\u00f8sb. L\u00e6s mere p\u00e5 Besk\u00e6ftigelsesministeriets hjemmeside www.bm.dk eller se de aktuelle satser p\u00e5 www.borger.dk Love Lov om en aktiv besk\u00e6ftigelsesindsats, 1 , 2 , kap. 7 a , 69-75 Andre links om fleksjob www.socialengagement.dk www.srf.dk\n"}