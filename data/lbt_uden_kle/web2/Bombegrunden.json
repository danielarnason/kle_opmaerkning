{"classes":[{"id":"","title":""}],"title":"Bombegrunden","text":"Bombegrunden finder du i den sydlige del af Taarb\u00e6k ud til \u00d8resundskysten. Her ligger stranden i en lysning mellem private grunde cirka 700 meter syd for Taarb\u00e6k S\u00f8badeanstalt. Stranden er omkring 40 meter lang og to meter bred. Badevandet er ikke s\u00e6rlig dybt, og der er fortrinsvis sandbund med omr\u00e5der, hvor der er grus og sten. Fra stranden er der en rigtig god havudsigt, og bag en betonmur, som str\u00e6kker sig langs kysten, finder du en lille gr\u00e6spl\u00e6ne. Her kan du koble af og spise din medbragte mad i skygge og l\u00e6 fra egetr\u00e6er, krat og buske. Bombegrunden fik sit navn, fordi tyske tropper under 2. Verdenskrig bombede et hus p\u00e5 grunden, som de mist\u00e6nkte for at blive brugt af Frihedsbev\u00e6gelsen. I dag er Bombegrunden fredet. Find vej Taarb\u00e6k Strandvej 40, 2930 Klampenborg Bus nummer 388 k\u00f8rer fra Lyngby Station og stopper et minuts gang fra Taarb\u00e6k Strandvej. Turen tager cirka 25 minutter. Parkering Der er parkeringspladser langs Taarb\u00e6k Strandvej ud for Bombegrunden. Du m\u00e5 parkere i to timer. Faciliteter Toiletter Udend\u00f8rs brusere Borde og b\u00e6nke Affaldsspande Mulighed for at grille Sandkasse til b\u00f8rnene Ordensreglement Hj\u00e6lp os med at passe p\u00e5 kommunens gr\u00f8nne omr\u00e5der. Vi har udarbejdet nogle retningslinjer , du skal v\u00e6re opm\u00e6rksom p\u00e5, n\u00e5r du bes\u00f8ger Bombegrunden. L\u00e6s ogs\u00e5 Strande og badevand Badevandsprofiler\n"}