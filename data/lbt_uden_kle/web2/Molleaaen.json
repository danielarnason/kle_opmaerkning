{"classes":[{"id":"","title":""}],"title":"M\u00f8lle\u00e5en","text":"\u00c5en og dalen, den flyder gennem, er p\u00e5 grund af de mange rekreative tilbud et popul\u00e6rt og velbes\u00f8gt friluftsomr\u00e5de. M\u00f8lle\u00e5en ligger i et system af smeltevandsdale, som blev skabt, da isen fra den seneste istid smeltede. En teori g\u00e5r p\u00e5, at de store vandmasser af smeltet is dannede smeltevandsfloder, som str\u00f8mmede gennem landsskabet og derved formede tunneldale i undergrunden. P\u00e5 sin vej fra Bastrup til \u00d8resund har M\u00f8lle\u00e5en et fald p\u00e5 29 meter. Faldet skaber en vandkraft, som f\u00f8r i tiden gjorde \u00e5en ideel til vandm\u00f8lledrift. Siden vikingetiden har der v\u00e6ret vandm\u00f8ller ved \u00e5en, og langs den nederste del af M\u00f8lle\u00e5en fra Fures\u00f8 til \u00d8resund blev der bygget ni fabriksm\u00f8ller, som stadig ligger der i dag. Industriens vugge M\u00f8lle\u00e5dalen blev engang anset som det vigtigste industriomr\u00e5de i Danmark og fik derfor tilnavnet Industriens Vugge . De ni gamle fabriksm\u00f8ller langs M\u00f8lle\u00e5en; Frederiksdal M\u00f8lle, Lyngby M\u00f8lle, Fuglevad M\u00f8lle, Brede M\u00f8lle, \u00d8rholm M\u00f8lle, Nym\u00f8lle, Stampen, Raadvad M\u00f8lle og Strandm\u00f8llen blev oprindelig brugt til at male korn, men fra 1500-tallet skiftede produktionen til blandt andet v\u00e5ben, papir, kl\u00e6de, kobber og isenkram. Omkring flere af m\u00f8llerne opstod der individuelle fabrikssamfund. Ved Brede, Stampen og Raadvad bet\u00f8d m\u00f8lledriften, at omr\u00e5derne udviklede sig til sm\u00e5 byer. Fabriksm\u00f8llerne blev nedlagt i \u00e5rene 1914-1977. Kun ved Strandm\u00f8llen ligger der i dag erhvervsvirksomhed. I 2007 fik M\u00f8lle\u00e5en en plads p\u00e5 Kulturarvsstyrelsens liste over 25 nationale industriminder . I den forbindelse udarbejdede Lyngby-Taarb\u00e6k Kommune sammen med Rudersdal Kommune, Kulturarvsstyrelsen og Center for Bygningsbevaring en rapport og hjemmeside, hvor de ni m\u00f8ller og landskabet langs M\u00f8lle\u00e5en blev kortlagt og beskrevet. L\u00e6s rapporten og se kortl\u00e6gningen . Beskyttet natur M\u00f8lle\u00e5en er omfattet af Naturbeskyttelseslovens 3 . Dele af \u00e5en er ogs\u00e5 udpeget til habitatomr\u00e5de under den internationale naturbeskyttelsesordning Natura 2000 . Hvis du vil foretage et indgreb i et beskyttet naturareal, skal du s\u00f8ge om dispensation hos Center for Milj\u00f8 og Plan. Du kan se 3- og Natura 2000-omr\u00e5derne p\u00e5 kommunens digitale kort . Drift og tilsyn Lyngby-Taarb\u00e6k Kommune er vandl\u00f8bsmyndighed for M\u00f8lle\u00e5en og har derfor ansvaret for en r\u00e6kke drifts- og tilsynsopgaver. Da M\u00f8lle\u00e5en l\u00f8ber gennem tre kommuner, samarbejder Lyngby-Taarb\u00e6k, Rudersdal og Gladsaxe Kommune om administration og vedligeholdelse af vandl\u00f8bet. Vedligeholdelsen sikrer, at der altid er fri passage og kapacitet til vandet, der afledes til \u00e5en, samtidig med at de mange b\u00e5de, kanoer og kajakker skal kunne sejle uhindret. L\u00e6s mere om vores daglige arbejde med \u00e5en . Vandre- og cykelruter Hop p\u00e5 cyklen og nyd den 10 kilometer lange tur langs M\u00f8lle\u00e5en fra Sorgenfri til Skodsbor g . F\u00f8lg Bastrupstien, der l\u00f8ber langs hele M\u00f8lle\u00e5dalen. P\u00e5 grusstien kan du g\u00e5 fra M\u00f8lle\u00e5ens udspring i Bures\u00f8 syd for Lynge til dens udl\u00f8b i \u00d8resund. V\u00e6r dog opm\u00e6rksom p\u00e5 at stien ved Fures\u00f8 kun egner sig til fodg\u00e6ngere, mens cyklende i stedet kan f\u00f8lge den anlagte cykelrute, der ligger oven for M\u00f8lle\u00e5dalen. L\u00e6s mere i folderne M\u00f8lle\u00e5dalen 2 og M\u00f8lle\u00e5dalen 3 . Vis hensyn til de andre brugere af vandre- og cykelruterne og f\u00f8lg retningslinjerne for f\u00e6rdsel p\u00e5 cykel i skoven . Find flere forslag til cykel- og vandreture p\u00e5 Motionsportalen . Badning M\u00f8lle\u00e5en er ikke egnet til badning, da vandkvaliteten ikke opfylder kravene i badevandsbekendtg\u00f8relsen. L\u00e6s mere om badning i kommunen . Fiskeri Det er muligt at lystfiske i M\u00f8lle\u00e5en, men du m\u00e5 ikke fange \u00e5l eller bruge ruser. Fiskeretten tilh\u00f8rer bredejer, s\u00e5 du skal unders\u00f8ge hvem der ejer grunden, du vil fiske fra, f\u00f8r du g\u00e5r i gang. Husk ogs\u00e5 at du skal indl\u00f8se fisketegn, f\u00f8r du fisker i \u00e5en. Pensionister og b\u00f8rn under 18 \u00e5r er dog undtaget denne regel. L\u00e6s mere om lyst- og fritidsfiskeri hos Fiskeridirektoratet og Lystfiskeriforeningen . Sejlads Det er tilladt for alle at sejle i kano, kajak og rob\u00e5de p\u00e5 M\u00f8lle\u00e5en, og det er muligt at sejle hele str\u00e6kningen fra Fures\u00f8 til \u00d8resund. Ved Nybro og Frederiksdal ligger der udlejningsfirmaer, hvor du kan leje b\u00e5de, kanoer og kajakker. Det er ikke tilladt at sejle med motordrevne b\u00e5de p\u00e5 \u00e5en. Baadfarten sejler p\u00e5 dele af \u00e5en i sommerperioden, og der findes flere sejl- og roklubber i omr\u00e5det. V\u00e6rd at se M\u00f8lle\u00e5en er omgivet af skr\u00e6nter med skovbevoksning. Sammen med m\u00f8lledammene giver det \u00e5ens str\u00e6kning stor rekreativ og naturm\u00e6ssig v\u00e6rdi. P\u00e5 str\u00e6kningen fra Farum S\u00f8 til \u00e5ens udl\u00f8b ved Strandm\u00f8llen er der etableret flere gangstier, hvor is\u00e6r Prinsessestien fra Lyngby til Frederiksdal er popul\u00e6r. M\u00f8lle\u00e5sejladsen Hvert \u00e5r har Det Danske Spejderkorps M\u00f8lle\u00e5division tilladelse til at arrangere kapsejlads p\u00e5 M\u00f8lle\u00e5en. I mindre teams bygger deltagerne en primib\u00e5d, som skal sejles ned ad M\u00f8lle\u00e5en fra Lyngby M\u00f8lle til R\u00e5dvad. M\u00f8lle\u00e5sejladsen er et traditionsrigt og popul\u00e6rt tr\u00e6kplaster for b\u00e5de deltagere og tilskuere. M\u00f8lle\u00e5 Touren Cykell\u00f8bet M\u00f8lle\u00e5 Touren har over 20 \u00e5r p\u00e5 bagen. Hvert \u00e5r cykler hundreder af deltagere de to ruter p\u00e5 henholdsvis 30 og 50 kilometer og nyder samtidig kommunens natursk\u00f8nne omr\u00e5der fra sadlen. L\u00e6s mere om cykell\u00f8bet . M\u00f8lle\u00e5udstillingen Oplev udstillingen om Industriens Vugge p\u00e5 Brede V\u00e6rk. Her f\u00e5r du historien om de sm\u00e5 samfund og fabrikkerne langs M\u00f8lle\u00e5en. Museet arrangerer ogs\u00e5 omvisninger ved Stampen, hvor deltagerne introduceres til M\u00f8lle\u00e5ens ni m\u00f8ller. F\u00e5 mere information om aktiviteterne p\u00e5 Brede V\u00e6rk . Ud i naturen F\u00e5 inspiration til aktiviteter i naturen.\n"}