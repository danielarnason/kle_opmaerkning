{"classes":[{"id":"","title":""}],"title":"Store Huls\u00f8","text":"Dammene blev gravet af Frederik III for at forsyne Frederiksdal Slot med friskfanget fisk. Ved hj\u00e6lp af d\u00e6mninger blev dammene separeret, s\u00e5 de enkeltvis kunne t\u00f8mmes for vand. P\u00e5 den m\u00e5de var det lettere at indsamle fiskene p\u00e5 bunden med net. Opdr\u00e6tten af karper stoppede i 1800-tallet, og herefter groede dammene til. I 1993 arbejdede K\u00f8benhavns Amts og Frederiksdal Gods sammen om et naturgenopretningsprojekt, s\u00e5 dammenes historiske v\u00e6rdi ikke gik tabt. I dag er Store Huls\u00f8 som den eneste dam i det tidligere system genskabt - dog uden karper. Fakta om Store Huls\u00f8 Areal: 2,7 hektar Middeldybde: 2,4 meter St\u00f8rste dybde: 4,3 meter Volumen: 64.000 kubikmeter Badning Store Huls\u00f8 er ikke udlagt til bades\u00f8, da den ikke opfylder badevandsbekendtg\u00f8relsen. L\u00e6s mere om badning i kommunen . Beskyttet natur Store Huls\u00f8 h\u00f8rer under den internationale naturbeskyttelsesordning Natura 2000 , og der er udpeget habitatomr\u00e5de ved s\u00f8en. S\u00f8en er desuden et 3-omr\u00e5de under Naturbeskyttelsesloven. Paragraffen omfatter alle s\u00f8er over 100 kvadratmeter. Hvis du er i tvivl om, hvor Store Huls\u00f8s beskyttede naturomr\u00e5de er, kan du finde og se det p\u00e5 kommunens digitale kort . Vandre- og cykelruter Tag p\u00e5 vandretur i Frederiksdal Skov, langs Fures\u00f8en og ned forbi Store Huls\u00f8. Udover den gamle karpedam leder den 5 kilometer lange rute dig forbi sev\u00e6rdigheder som landstedet Kulhus og h\u00f8jen Lucie Kirkegaard. I f\u00f8lge et makabert sagn blev en pige levende begravet i h\u00f8jen, fordi hun dr\u00e6bte sit u\u00e6gte barn. I dag kan du efter sigende stadig se pigen sidde p\u00e5 h\u00f8jen om natten. Pr\u00f8v ogs\u00e5 kr\u00e6fter med den 7 kilometer lange cykelrute , der f\u00f8rer dig fra Lyngby centrum, videre langs Lyngby S\u00f8 , gennem Lyngby \u00c5mose, til Frederiksdal og t\u00e6t p\u00e5 Bagsv\u00e6rd S\u00f8 , inden du via Aldershvile Skov ender ved Skovbrynet Station. Ved Bagsv\u00e6rd S\u00f8 kan du bev\u00e6ge dig mod vest og finde Store Huls\u00f8. En cykeltur pr\u00e6get af flot natur. Skovdistriktet har desuden lavet en 26 kilometer lang mountainbike-rute , der f\u00f8rer dig gennem Jonstrup Vang, Hareskoven, Frederiksdal Storskov og N\u00f8rreskoven. P\u00e5 turen k\u00f8rer du gennem Frederiksdal Skov i en overkommelig distance fra Store Huls\u00f8s placering. Husk at vise hensyn til de andre brugere af vandre- og cykelruterne og f\u00f8lge retningslinjerne for f\u00e6rdsel p\u00e5 cykel i skoven. Find flere forslag til cykel- og vandreture p\u00e5 Motionsportalen . V\u00e6rd at se Store Huls\u00f8, som er omkranset af grantr\u00e6er og en n\u00e6sten vildvoksende sektion af Frederiksdal Skov, er i sig selv bestemt et bes\u00f8g v\u00e6rd. Danmarks st\u00f8rste sp\u00e6tte, sortsp\u00e6tten, lever blandt andet i omr\u00e5det. F\u00e5 inspiration til flere sev\u00e6rdigheder og naturoplevelser via link p\u00e5 Ud i Naturens hjemmeside.\n"}