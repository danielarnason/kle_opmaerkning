{"classes":[{"id":"","title":""}],"title":"Naturpleje og -genopretning","text":"Naturgenopretning er en tidsbegr\u00e6nset indsats, hvor vi fx rydder et tilgroet omr\u00e5de for tr\u00e6er og buske. Naturpleje er en vedligeholdelsesindsats uden tidsbegr\u00e6nsning, som normalt g\u00e5r ud p\u00e5 at fjerne opv\u00e6kst af tr\u00e6er og buske. Det kan ogs\u00e5 v\u00e6re at indhegne et omr\u00e5de og s\u00e6tte f\u00e5r eller ponyer til at gr\u00e6sse, s\u00e5 opv\u00e6ksten holdes nede. Naturgenopretning forandrer alts\u00e5 et omr\u00e5de, mens naturpleje vedligeholder og potentielt udvikler et omr\u00e5des naturv\u00e6rdier. S\u00f8rger vi for at pleje is\u00e6r vores lys\u00e5bne naturomr\u00e5der, sikrer vi den biologiske mangfoldighed ved at forbedre leveforholdene for et stort antal insekter, dyre- og plantearter. Vi bevarer ogs\u00e5 muligheden for, at vi kan se vores egen historie i landskabet. Is\u00e6r pleje af de fredede naturomr\u00e5der viser, hvordan vores forf\u00e6dre brugte landskabet. Sidst, men ikke mindst, s\u00f8rger en vedvarende naturpleje for, at borgerne har bedre adgang til naturen og de rekreative oplevelser, der f\u00f8lger med. Naturpleje: Opfylder bestemmelser for fredning Gavner det vilde dyre- og planteliv Bevarer truede og fredede dyre- og plantearter Bevarer og forbedrer landskabelige v\u00e6rdier Synligg\u00f8r fortidsminder og andre kulturspor Hvad g\u00f8r kommunen? Lyngby-Taarb\u00e6k Kommune er plejemyndighed p\u00e5 private og egne fredede arealer samt andre kommunalt ejede naturarealer. Vi har en forpligtelse til at pleje naturen i omr\u00e5der, hvor der er en plan for eller et \u00f8nske om, at naturomr\u00e5det har en bestemt tilstand. Fx i fredede omr\u00e5der eller steder, hvor der lever sj\u00e6ldne planter og dyr, som har s\u00e6rlige krav til deres levesteder. Hvad kan du g\u00f8re? I Lyngby-Taarb\u00e6k Kommune findes der en r\u00e6kke selvst\u00e6ndige naturplejegrupper, som l\u00f8bende gennemf\u00f8rer naturpleje. Har du lyst til at give naturen en h\u00e5nd , kan du b\u00e5de slutte dig til en eksisterende gruppe eller danne en ny. Kontakt Danmarks Naturfredningsforening for yderligere information. Danmarks Naturfredningsforening Lyngby-Taarb\u00e6k har lavet naturpleje og -genopretning i blandt andet Lyngby \u00c5mose, Ordrup Eng og Tordals Mose. Kontakt lokalafdelingen for mere information. L\u00e6s mere om frivillig naturpleje p\u00e5 Danmarks Naturfredningsforenings hjemmeside. Kommunens naturpleje best\u00e5r typisk af: Besk\u00e6ring\/rydning af u\u00f8nsket forekomst af tr\u00e6er og buske Bek\u00e6mpelse af u\u00f8nskede arter fx bek\u00e6mpelse af k\u00e6mpe-bj\u00f8rneklo Oprensning af vandhuller Hegning med henblik p\u00e5 afgr\u00e6sning L\u00e6s ogs\u00e5 Biodiversitet Natur- og kulturbeskyttelse Naturomr\u00e5der\n"}