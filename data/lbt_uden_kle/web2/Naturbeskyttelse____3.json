{"classes":[{"id":"","title":""}],"title":"Naturbeskyttelse - \u00a7 3","text":"Naturen forsvinder, hvis vi ikke passer p\u00e5 den. Naturbeskyttelsesloven tr\u00e5dte i kraft i 1992 og har siden beskyttet udvalgte naturomr\u00e5der og det plante- og dyreliv, som lever der. Hvis vi tager bevarelsen af de vigtige levesteder for truede planter og dyr alvorligt, bliver resultatet en varieret og rig natur, som vi alle kan f\u00e5 gl\u00e6de af. Naturbeskyttelseslovens 3 beskytter blandt andet f\u00f8lgende naturtyper: Naturlige s\u00f8er med et areal p\u00e5 over 100 m2 Vandl\u00f8b, der h\u00f8rer under vandl\u00f8bsloven og andre vandl\u00f8b, som er direkte udpeget til beskyttelse Moser, heder, strandenge, strandsumpe, ferske enge og overdrev med et areal p\u00e5 over 2.500 m2 Moser, der er mindre end 2.500 m2, er beskyttet, hvis de ligger i forbindelse med andre beskyttede naturtyper, s\u00e5 det samlede areal for omr\u00e5det n\u00e5r en st\u00f8rrelse p\u00e5 2.500 m2 eller mere I Lyngby-Taarb\u00e6k Kommune er 3-omr\u00e5derne fordelt p\u00e5 f\u00f8lgende naturtyper: S\u00f8 Hede Mose Fersk eng Overdrev Hvilke regler g\u00e6lder for beskyttet natur? Lyngby-Taarb\u00e6k Kommune f\u00f8rer tilsyn med 3-omr\u00e5derne og s\u00f8rger for, at reglerne om naturbeskyttelse bliver overholdt. Naturstyrelsen er tilsynsmyndighed p\u00e5 statens arealer. Det er ikke tilladt at \u00e6ndre p\u00e5 forholdene i et 3-omr\u00e5de. Det betyder, at der ikke m\u00e5 plantes, bygges, graves, spr\u00f8jtes, dr\u00e6nes eller opdyrkes jord p\u00e5 arealer, der er beskyttet. Hvis du vil foretage et indgreb i et beskyttet naturareal, kan du s\u00f8ge om dispensation hos kommunen. Kontakt os for yderligere information p\u00e5 e-mail . Har du beskyttet natur p\u00e5 din grund? P\u00e5 kommunekort kan du se 3-omr\u00e5derne, og om der er beskyttet natur p\u00e5 din grund. V\u00e6r opm\u00e6rksom p\u00e5 at et areal, som ikke er vist p\u00e5 arealinfo, stadig kan v\u00e6re beskyttet. Det er fordi, registreringen af de beskyttede omr\u00e5der er vejledende, og at et areal kan vokse ind i eller ud af en beskyttelse. Hvis du er i tvivl, om din grund ligger i et beskyttet naturomr\u00e5de, er du velkommen til at sp\u00f8rge os hos i Center for Milj\u00f8 og Plan. L\u00e6s ogs\u00e5 Natur- og kulturbeskyttelse naturbeskyttelse L\u00e6s mere om naturbeskyttelse p\u00e5 Naturstyrelsens hjemmeside.\n"}