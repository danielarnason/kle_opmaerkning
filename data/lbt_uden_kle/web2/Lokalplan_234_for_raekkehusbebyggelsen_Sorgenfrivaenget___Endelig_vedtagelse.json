{"classes":[{"id":"","title":""}],"title":"Lokalplan 234 for r\u00e6kkehusbebyggelsen Sorgenfriv\u00e6nget - Endelig vedtagelse","text":"Lokalplanen omfatter de ejendomme der ligger p\u00e5 Sorgenfriv\u00e6nget i Virum bydel. Sorgenfriv\u00e6nget best\u00e5r af 4 veje og 4 stier, der ligger som udstikkere fra Gr\u00f8nnevej og omfatter i alt 45 r\u00e6kkehuse. Lokalplanens form\u00e5l er, at bevare r\u00e6kkehusenes ensartede arkitektoniske pr\u00e6g, samt at sikre et ensartet udtryk for kommende tilbygninger. I forbindelse med vedtagelsen af Lokalplan 234 for R\u00e6kkehusbebyggelsen Sorgenfriv\u00e6nget er der foretaget enkelte \u00e6ndringer af lokalplanens bestemmelser. \u00c6ndringerne betyder, at der gives mulighed for at etablere overd\u00e6kning af en del af g\u00e5rdrummet. Desuden er bestemmelserne omkring bebyggelsens ydre fremtr\u00e6den \u00e6ndret s\u00e5ledes at de stemmer overens med den oprindelige bebyggelse. Derudover er der foretaget mindre redaktionelle \u00e6ndringer. Der m\u00e5 ikke retligt eller faktisk etableres forhold i strid med planens bestemmelser, medmindre dispensation meddeles efter reglerne i Planlovens 19. L\u00e6s hele lokalplanen her. Kommuneplantill\u00e6g 15\/2009 erstatter rammeomr\u00e5de 3.2.67 for Sorgenfriv\u00e6nget med en ny ramme af samme navn og afgr\u00e6nsning. Form\u00e5let med Kommuneplantill\u00e6gget er, at nedjustere parkeringsnormen fra 2 parkeringspladser pr. bolig til 1 parkeringsplads pr. bolig, ellers er der ingen \u00e6ndringer. Kommunalbestyrelsen kan forhindre forhold, der er i modstrid med rammetill\u00e6gget. Till\u00e6gget kan ses her. Lokalplanen kan ses p\u00e5 kommunens hjemmeside: www.ltk.dk, hvor det er muligt at tage et print. Alternativt kan det bestilles p\u00e5 tlf. 45 97 35 01 eller miljoplan@ltk.dk. Et trykt eksemplar af lokalplanen kan f\u00e5s p\u00e5 R\u00e5dhuset, Teknisk Service, Lyngby Torv 17 eller p\u00e5 Stadsbiblioteket, Lyngby Hovedgade 28. Klagevejledning: Der kan klages over denne afg\u00f8relse til Natur- og Milj\u00f8klagen\u00e6vnet, jf. planlovens 58, stk. 1. Der kan kun klages over retlige sp\u00f8rgsm\u00e5l. Det vil sige, at der kan klages over sp\u00f8rgsm\u00e5l om planens lovlighed, herunder dens lovlige tilvejebringelse. Derimod kan der ikke klages over, at kommunalbestyrelsen har vedtaget en plan, som man ikke er enig i. Eventuelle klager skal sendes til kommunalbestyrelsen, Center for Milj\u00f8 og Plan, R\u00e5dhuset, Lyngby Torv 17, 2800 Kgs. Lyngby eller e-mail: miljoplan@ltk.dk . Klagen skal v\u00e6re modtaget af kommunalbestyrelsen inden 4 uger fra den dag, planen er offentligt bekendtgjort, jf. planlovens 60, stk. 1. Natur- og Milj\u00f8klagen\u00e6vnet vil i forbindelse med klager opkr\u00e6ve et gebyr p\u00e5 500 kr. N\u00e6vnet vil efter modtagelsen af klagen sende en opkr\u00e6vning p\u00e5 gebyret. N\u00e6vnet vil ikke p\u00e5begynde behandlingen af klagen, f\u00f8r gebyret er modtaget. Vejledning om gebyrordningen kan findes p\u00e5 Natur- og Milj\u00f8klagen\u00e6vnets hjemmeside www.nmkn.dk. Gebyret tilbagebetales, hvis der gives helt eller delvis medhold i klagen. Afg\u00f8relsen kan ogs\u00e5 p\u00e5klages af milj\u00f8ministeren og af alle med retlig interesse i sagens udfald, jf. planlovens 59, stk. 1. Klageberettiget er endvidere landsd\u00e6kkende foreninger og organisationer, der som hovedform\u00e5l har beskyttelsen af natur eller milj\u00f8 eller varetagelsen af v\u00e6sentlige brugerinteresser inden for arealanvendelsen. Det er en betingelse, at foreningen eller organisationen har vedt\u00e6gter eller love, som dokumenterer dens form\u00e5l, og at den har mindst 100 medlemmer, jf. planlovens 59, stk. 2. Eventuel indbringelse af kommunalbestyrelsens afg\u00f8relse for domstolene skal ske inden 6 m\u00e5neder fra den dag, planen er offentligt bekendtgjort, jf. planlovens 62, stk. 1.\n"}