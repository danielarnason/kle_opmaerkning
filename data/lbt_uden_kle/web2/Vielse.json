{"classes":[{"id":"","title":""}],"title":"Vielse","text":"\u00d8nsker I at gifte jer, skal I udfylde og sende en \u00e6gteskabserkl\u00e6ring til jeres bop\u00e6lskommune. Kommunen unders\u00f8ger om betingelserne for \u00e6gteskab er i orden. Er betingelserne opfyldt, udsteder kommunen en pr\u00f8velsesattest. I skal aflevere pr\u00f8velsesattesten til den myndighed, der st\u00e5r for vielsen. Er I udl\u00e6ndinge skal I medbringe pas, dokumentation for lovligt ophold i landet og en civilstandserkl\u00e6ring. I kan tidligst indsende \u00e6gteskabserkl\u00e6ringen fire m\u00e5neder f\u00f8r vielsen skal finde sted. Udfyld \u00e6gteskabserkl\u00e6ringen via selvbetjening Notice of Marriage by self-service solution Har I flere sp\u00f8rgsm\u00e5l til vielse, skal I kontakte Borgerservice. Borgerservice@ltk.dk Kirkelig eller borgerlig vielse N\u00e5r I har en pr\u00f8velsesattest, kan I selv v\u00e6lge, om I vil giftes i en kirke eller p\u00e5 et r\u00e5dhus. I Lyngby-Taarb\u00e6k Kommune finder borgerlig vielse kun sted p\u00e5 r\u00e5dhuset. Vielsen foretages af Borgmesteren, eller en person, som er bemyndiget hertil. \u00d8nsker I en kirkelig vielse, skal I kontakte pr\u00e6sten i den kirke, hvor I vil giftes. L\u00e6s mere om regler for vielser i folkekirken her . https:\/\/www.borger.dk\/Sider\/Naar-I-vil-giftes.aspx Tidspunkter for borgerlig vielse Kommunen foretager vielser: Mandag til torsdag kl. 11.00 og kl. 14.00 Fredag kl. 11.00 og kl. 13.00 L\u00f8rdag kun kl. 10.00 Mindst to vidner skal overv\u00e6re vielsen. V\u00e6r opm\u00e6rksom p\u00e5 at foreg\u00e5r vielsen p\u00e5 en l\u00f8rdag, skal I selv s\u00f8rge for begge vidner. P\u00e5 andre dage kan kommunen efter \u00f8nske stille begge vidner til r\u00e5dighed. Hvad koster det at blive gift p\u00e5 r\u00e5dhuset? Det er gratis at f\u00e5 udf\u00e6rdiget en pr\u00f8velsesattest og at blive viet p\u00e5 r\u00e5dhuset for personer med bop\u00e6l i Danmark. Hvis ingen af parterne har bop\u00e6l i Danmark, skal I betale 500 kr., n\u00e5r I anmoder om en pr\u00f8velsesattest. Betalingen finder sted i Borgerservice. Ekspeditionstid Ekspeditionstiden er h\u00f8jst 15 arbejdsdage fra \u00e6gteskabserkl\u00e6ringen og de evt. personlige papirer er modtaget til pr\u00f8velsesattesten foreligger. Er en af jer tidligere blevet skilt i udlandet, eller er I begge udenlandske statsborgere, kan kommunen desv\u00e6rre ikke oplyse l\u00e6ngden af ekspeditionstiden. Hvad skal jeg g\u00f8re hvis jeg skifter navn? Bop\u00e6lssognet foretager alle navne\u00e6ndringer. Udfyld blanket til navne\u00e6ndring (personregistrering.dk) Vielse i udlandet Hvis I vil vies i udlandet skal i kontakte vielsesmyndigheden i det land i \u00f8nsker at blive gift i. De kan fort\u00e6lle jer, hvilke dokumenter de kr\u00e6ver. Skal i bruge en \u00e6gteskabsattest, skal I sende en \u00e6gteskabserkl\u00e6ring til Borgerservice sammen med den n\u00f8dvendige dokumentation (se ovenfor). Borgerservice unders\u00f8ger derefter, om I opfylder betingelserne for at indg\u00e5 \u00e6gteskab efter dansk ret. Herefter udsteder og sender kommunen en \u00e6gteskabsattest til jer, som I skal aflevere til vielsesmyndigheden i udlandet. Hvis I er blevet gift i udlandet, skal I fremvise den originale vielsesattest til folkeregistret. V\u00e6r opm\u00e6rksom p\u00e5 at vielsesattesten m\u00e5ske skal overs\u00e6ttes og legaliseres. Herefter kan folkeregistret registrerer vielsen i det centrale personregister.\n"}