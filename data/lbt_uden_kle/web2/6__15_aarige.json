{"classes":[{"id":"","title":""}],"title":"6 \u2013 15-\u00e5rige","text":"G\u00e5r dit barn p\u00e5 en skole, hvor der er tandklinik, vil tandl\u00e6gebes\u00f8gene som oftest foreg\u00e5 i skoletiden. Dit barn bliver indkaldt efter aftale med l\u00e6rerne. Du er altid velkommen til at f\u00f8lge dit barn. Til og med 3. klasse f\u00e5r dit barn et brev med hjem om bes\u00f8get. G\u00e5r dit barn p\u00e5 privatskole, f\u00e5r I brev hjem med tidsaftale Vi unders\u00f8ger dit barn efter behov med intervaller p\u00e5 12, 15 eller 18 m\u00e5neder, samt til relevante individuelle kontroller. Tilknytning Hvis der er en tandklinik p\u00e5 skolen, vil dit barn oftest komme til unders\u00f8gelse der, mens behandling kan foreg\u00e5 p\u00e5 anden klinik. Elever fra Lindeg\u00e5rdsskolen er tilknyttet Centralklinikken, elever fra Hummeltofteskolen er tilknyttet Virum skole, og elever fra Taarb\u00e6k skole er tilknyttet Trong\u00e5rdsskolen. G\u00e5r dit barn p\u00e5 privatskole vil det v\u00e6re tilknyttet tandklinikken i det distrikt, I har jeres bop\u00e6l, og hvor I gik til tandl\u00e6ge, inden dit barn kom i skole. I kan frit v\u00e6lge mellem kommunens klinikker ved at meddele det til den lokale tandklinik eller til Tandplejens administration. Tandb\u00f8rstning Dit barn skal have hj\u00e6lp til tandb\u00f8rstning helt frem til 10-12 \u00e5rs alderen, og herefter b\u00f8r du forts\u00e6tte med at st\u00f8tte og opmuntre til at b\u00f8rste t\u00e6nder. Flourindholdet i tandpastaen skal v\u00e6re min. 1450 ppmF-. Forebyggelse Vi l\u00e6gger v\u00e6gt p\u00e5 at fremme tandsundheden, og vi deltager i det sundhedsfremmende og forebyggende arbejde for b\u00f8rn og unge. Det g\u00f8r vi bl.a. ved at lave forebyggende aktiviteter p\u00e5 de forskellige klassetrin. Det kan v\u00e6re undervisning i kostvaner, tandsundhed og tandb\u00f8rsteinstruktion. Behandling Hvis der er hul i en tand, bliver det behandlet. Nogle huller skal renses og fyldes, mens andre kan behandles med flour eller lakforsegling. Vi udf\u00f8rer tandbehandlingen efter de nyeste principper og tilpasser det dit barns modenhed og behov. Vi anvender altid godkendte materialer. Nogle gange vil vi i forbindelse med behandling tage r\u00f8ntgenbilleder at dit barns t\u00e6nder. Kost Det er den kost du giver dit barn, der er afg\u00f8rende for, at t\u00e6nderne forbliver sunde. Sukker i mad eller drikke danner syre, fordi vores mundbakterier nedbryder sukkeret til syre. Giv dit barn m\u00e6lk og vand ved t\u00f8rst. Sodavand og juice\/saft kan b\u00e5de give huller og \u00e6tse tandoverfladerne (erosioner) is\u00e6r hvis det drikkes i sm\u00e5slurke over l\u00e6ngere tid. L\u00e6s mere om kost og drikkevaner p\u00e5 www.dinmund.dk \u00c6ndring i Sundhedsloven oph\u00e6velse af frit valgs ordning for 0-15-\u00e5rige b\u00f8rn. Den 6. december 2012 vedtog Folketinget en forenkling af reglerne p\u00e5 omr\u00e5det for b\u00f8rne- og ungdomstandplejen. \u00c6ndringen i Sundhedsloven indeb\u00e6rer, at det ikke l\u00e6ngere er muligt for de 0-15-\u00e5rige b\u00f8rn at f\u00e5 65% tilskud fra kommunen til tandbehandling hos praktiserende tandl\u00e6ge. Lov\u00e6ndringen betyder ogs\u00e5, at det ikke l\u00e6ngere er muligt at benytte en anden kommunes tandpleje, med mindre der af helt specielle \u00e5rsager er truffet en anden afg\u00f8relse.\n"}