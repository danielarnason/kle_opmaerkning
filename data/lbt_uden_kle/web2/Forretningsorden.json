{"classes":[{"id":"","title":""}],"title":"Forretningsorden","text":"1 Kommunalbestyrelsens m\u00f8der er offentlige. Kommunalbestyrelsen kan dog bestemme, at enkelte sager behandles for lukkede d\u00f8re, jf. lov om kommunernes styrelse 10. Stk. 2 F\u00f8lgende sager skal - medmindre kommunalbestyrelsen i det enkelte tilf\u00e6lde tr\u00e6ffer anden bestemmelse behandles for lukkede d\u00f8re: Sager, hvis afg\u00f8relse foruds\u00e6tter en bed\u00f8mmelse af personlig forhold Sager om k\u00f8b og salg af faste ejendomme. Overslag og tilbud vedr\u00f8rende bygningsarbejder og leverancer. Stk. 3 Sp\u00f8rgsm\u00e5let om, hvorvidt en sag giver grundlag for d\u00f8rlukning, skal dog forud forhandles for lukkede d\u00f8re, hvis dette bestemmes af kommunalbestyrelsen eller borgmesteren, jf. lov om kommunernes styrelse 10. Stk. 4 Sager, der behandles for lukkede d\u00f8re, behandles s\u00e5 vidt muligt sidst. Stk. 5 Enhver har adgang til at overv\u00e6re kommunalbestyrelsens offentlige m\u00f8der under iagttagelse af god ro go orden. S\u00e5fremt en tilh\u00f8rer forstyrrer forhandlingerne, kan borgmesteren udelukke den p\u00e5g\u00e6ldende eller i forn\u00f8dent fald samtlige tilh\u00f8rere fra m\u00f8det. Borgmesteren kan reservere s\u00e6rlige pladser for pressens repr\u00e6sentanter. 2 Er et medlem forhindret i at deltage i et kommunalbestyrelsesm\u00f8de, meddeler medlemmet borgmesteren dette inden m\u00f8dets afholdelse. I beslutningsprotokollen anf\u00f8res det for hvert m\u00f8de, hvilke medlemmer der har v\u00e6ret frav\u00e6rende. Pladsfordelingen i m\u00f8desalen 3 Kommunalbestyrelsens medlemmer tager s\u00e6de i m\u00f8desalen efter f\u00e6lles overenskomst. Kan enighed ikke opn\u00e5s, anvises pladserne af borgmesteren. Udsendelse af dagsorden og sagernes freml\u00e6ggelse 4 Dersom et medlem senest ugedagen f\u00f8r et ordin\u00e6rt m\u00f8de har indgivet skriftlig anmodning til borgmesteren om behandling af en sag, s\u00e6tter borgmesteren sagen p\u00e5 dagsordenen p\u00e5 f\u00f8rstkommende m\u00f8de. Stk. 2 Et medlem kan dog i kommunalbestyrelsens m\u00f8de uden forudg\u00e5ende skriftlig beg\u00e6ring stille foresp\u00f8rgsler, under foruds\u00e6tning af, at den, til hvem foresp\u00f8rgslen \u00f8nskes stillet, inden m\u00f8dets start over for sp\u00f8rgeren har erkl\u00e6ret sig villig til at besvare foresp\u00f8rgslen straks. Stk. 3 Borgmesteren foranlediger, at der senest 4 dage (s\u00f8ndage undtaget) inden et ordin\u00e6rt m\u00f8des afholdelse tilsendes hvert af kommunalbestyrelsens medlemmer en dagsorden. Stk. 4 N\u00e5r en sag er optaget p\u00e5 dagsordenen for et ordin\u00e6rt m\u00f8de, skal det forn\u00f8dne materiale til sagens bed\u00f8mmelse medmindre det forinden er tilsendt medlemmerne v\u00e6re tilg\u00e6ngeligt p\u00e5 r\u00e5dhuset i mindst 3 dage inden m\u00f8det. En fortegnelse over sagerne skal samtidig v\u00e6re fremlagt. Stk. 5 N\u00e5r en dagsorden for et ordin\u00e6rt m\u00f8de er tilsendt kommunalbestyrelsens medlemmer, g\u00f8res det til dagsordenen for kommunalbestyrelsens m\u00f8de udarbejdede bilagsmateriale i videst muligt omfang tillige elektronisk tilg\u00e6ngeligt for medlemmerne. Stk. 6 Ved indkaldelse til ekstraordin\u00e6rt m\u00f8de giver borgmesteren i videst muligt omfang medlemmerne underretning om de sager, der skal behandles p\u00e5 m\u00f8det. Beslutningsdygtighed, m\u00f8deledelse og sagernes forel\u00e6ggelse 5 Kommunalbestyrelsen er beslutningsdygtig, n\u00e5r mindst halvdelen af medlemmerne er til stede. Stk. 2 Borgmesteren og i dennes forfald f\u00f8rste (anden) n\u00e6stformand leder kommunalbestyrelsens m\u00f8der. Borgmesteren tr\u00e6ffer bestemmelse i alle sp\u00f8rgsm\u00e5l vedr\u00f8rende forhandlingernes ledelse og iagttagelse af god orden under m\u00f8det. Endvidere formulerer han de punkter, om hvilke der skal stemmes. Stk. 3 Enhver, der \u00f8nsker ordet, skal henvende sig til borgmesteren, der giver ordet til medlemmerne i den orden, hvori de har beg\u00e6ret det. Hvis flere beg\u00e6rer ordet p\u00e5 en gang, bestemmer borgmesteren den orden, hvori de f\u00e5r adgang til at tale. Ethvert medlem taler st\u00e5ende fra sin plads, og talerne m\u00e5 ikke afbrydes af andre end borgmesteren. Stk. 4 Ethvert medlem skal efterkomme borgmesterens afg\u00f8relser ang\u00e5ende overholdelsen af den forn\u00f8dne orden. N\u00e5r et medlem i samme m\u00f8de to gange er kaldt til orden, kan kommunalbestyrelsen efter borgmesterens forslag n\u00e6gte medlemmet ordet i dette m\u00f8de. Stk. 5 Ethvert forslag under forhandlingerne rettes til borgmesteren. N\u00e5r borgmesteren finder anledning dertil, eller n\u00e5r det beg\u00e6res af 3 medlemmer, skal det s\u00e6ttes under afstemning, om afslutning af en forhandling skal finde sted. Stk. 6 Borgmesteren kan lade sp\u00f8rgsm\u00e5l, der henh\u00f8rer under borgmesterens afg\u00f8relse, afg\u00f8re af kommunalbestyrelsen. 6 Sagerne forel\u00e6gges i m\u00f8det i den r\u00e6kkef\u00f8lge, som borgmesteren bestemmer, og borgmesteren kan herved fravige den i dagsordenen angivne r\u00e6kkef\u00f8lge. Kommunalbestyrelsen afg\u00f8r dog, i hvilken r\u00e6kkef\u00f8lge sagerne skal behandles, n\u00e5r mindst 3 medlemmer fordrer afstemning herom. Stk. 2 Foresl\u00e5r borgmesteren eller mindst 6 tilstedev\u00e6rende medlemmer forinden afstemningen, at en sag skal uds\u00e6ttes, forel\u00e6gges den p\u00e5 ny i et f\u00f8lgende m\u00f8de til gentagen forhandling og afstemning, medmindre kommunalbestyrelsens flertal ikke \u00f8nsker at uds\u00e6tte sagen. Stk. 3 Foresl\u00e5r borgmesteren eller mindst 6 tilstedev\u00e6rende medlemmer sagen henvist til udvalgsbehandling, sker dette, s\u00e5fremt kommunalbestyrelsens flertal finder, at der foreligger s\u00e5danne nye oplysninger eller \u00e6ndrede forhold, der indeb\u00e6rer en v\u00e6sentlig \u00e6ndring i grundlaget for sagens afg\u00f8relse. Stk. 4 N\u00e5r der er fremsat forslag om uds\u00e6ttelse, jf. stk. 2, eller om henvisning til udvalgsbehandling, jf. stk. 3, standses forhandlingerne straks. S\u00e5fremt der er forn\u00f8den tilslutning til forslaget, afsluttes forhandlingerne om sagen, jf. i \u00f8vrigt 12, stk. 4. Stk. 5 Ethvert medlem kan ved m\u00f8dets begyndelse beg\u00e6re ordet til dagsordenen, herunder med henblik p\u00e5 sp\u00f8rgsm\u00e5let om sagers overflytning fra behandling for lukkede d\u00f8re til behandling for \u00e5bne d\u00f8re og omvendt. 7 En sag undergives kun en behandling, medmindre andet er bestemt i lovgivningen, eller kommunalbestyrelsen vedtager at undergive den to behandlinger. \u00c5rsbudgettet og de fler\u00e5rige budgetoverslag skal undergives 2 behandlinger, jf. lov om kommunernes styrelse 38. Stk. 2 Ved 1. behandling stemmes ikke om sagens realitet, men kun om dens overgang til 2. behandling. Ethvert medlem har ret til at f\u00e5 ordet for at ytre sig over den foreliggende sag, forinden der af kommunalbestyrelsen tr\u00e6ffes beslutning om sagens overgang til 2. behandling. Mellem 1. og 2. behandling skal der heng\u00e5 mindst 24 timer. Mellem 1. og 2. behandling af \u00e5rsbudgettet og de fler\u00e5rige budgetoverslag skal dog heng\u00e5 mindst 3 uger, jf. lov om kommunernes styrelse 38. Stk. 3 N\u00e5r en sag undergives 2 behandlinger, skal dens dokumenter efter 1. behandling s\u00e5 vidt muligt freml\u00e6gges til eftersyn for medlemmerne eller cirkulere blandt disse. Udvalg 8 Dersom kommunalbestyrelsen finder, at en sag b\u00f8r overvejes i et s\u00e6rligt udvalg, forinden sagen afg\u00f8res af kommunalbestyrelsen, neds\u00e6ttes et s\u00e5dant udvalg. Kommunalbestyrelsen fasts\u00e6tter i det enkelte tilf\u00e6lde udvalgets sammens\u00e6tning og regler for dets virksomhed. Stk. 2 Udvalget, der selv v\u00e6lger sin formand, medmindre formanden er udpeget af kommunalbestyrelsen, skal afgive en skriftlig bet\u00e6nkning, der tilstilles borgmesteren, som bringer den til medlemmernes kundskab i overensstemmelse med bestemmelserne i 4. Stk. 3 Kommunalbestyrelsen kan beslutte at henvise en sag, der ikke henh\u00f8rer under et bestemt udvalgs forretningsomr\u00e5de, til et af de best\u00e5ende udvalg. Medlemmernes deltagelse i forhandlinger og afstemning 9 Kommunalbestyrelsen tr\u00e6ffer beslutning om, hvorvidt et medlems interesse i en sag er af en s\u00e5dan beskaffenhed, at medlemmet er udelukket fra at deltage i kommunalbestyrelsens forhandling og afstemning om sagen. I bekr\u00e6ftende fald skal den p\u00e5g\u00e6ldende under forhandling og afstemning om sagen forlade lokalet, hvorimod medlemmet ikke er afsk\u00e5ret fra at deltage i kommunalbestyrelsens forhandling og afstemning om, hvorvidt medlemmet skal vige sit s\u00e6de under den p\u00e5g\u00e6ldende sags behandling. Stk. 2 Et medlem skal underrette kommunalbestyrelsen, hvis der foreligger forhold, der kan give anledning til tvivl om medlemmets habilitet. 10 Medlemmerne kan kun deltage i kommunalbestyrelsens afstemninger, n\u00e5r de personlig er til stede under disse. Afstemninger, \u00e6ndrings- og under\u00e6ndringsforslag 11 Afstemning sker ved h\u00e5ndsopr\u00e6kning. Stk. 2 Alle beslutninger tages ved stemmeflerhed, for s\u00e5 vidt andet ikke er foreskrevet i lovgivningen. Stk. 3 Sk\u00f8nner borgmesteren, at en sags udfald er s\u00e5 utvivlsom, at afstemning vil v\u00e6re overfl\u00f8dig, udtaler borgmesteren dette med angivelse af den opfattelse, borgmesteren har med hensyn til sagens afg\u00f8relse. Dersom intet medlem herefter forlanger afstemning, kan borgmesteren erkl\u00e6re sagen for afgjort i overensstemmelse med den af borgmesteren angivne opfattelse. Stk. 4 Valg sker ved h\u00e5ndsopr\u00e6kning. S\u00e5fremt et medlem beg\u00e6rer det, sker valg ved skriftlig afstemning p\u00e5 stemmesedler, der tilvejebringes og udleveres af borgmesteren. 12 \u00c6ndrings- og under\u00e6ndringsforslag kan frems\u00e6ttes, s\u00e5 l\u00e6nge afstemning ikke er p\u00e5begyndt, og beh\u00f8ver ikke at frems\u00e6ttes eller forbeholdes under 1. behandling af en sag, der skal undergives 2 behandlinger, jf. dog stk. 2. Stk. 2 Kommunalbestyrelsen kan med hensyn til sager, som undergives 2 behandlinger, vedtage at foreskrive en frist for frems\u00e6ttelse af \u00e6ndringsforslag og efter omst\u00e6ndighederne ogs\u00e5 af under\u00e6ndringsforslag, og i s\u00e5 fald kan de ikke frems\u00e6ttes efter fristens udl\u00f8b, medmindre kommunalbestyrelsen med stemmeflerhed samtykker deri. Stk. 3 Hvis \u00e6ndrings- og under\u00e6ndringsforslag ikke er bragt til medlemmernes kundskab f\u00f8rend 2. behandling, giver borgmesteren ved forhandlingens begyndelse meddelelse om forslagene, for s\u00e5 vidt de da foreligger. Borgmesteren bestemmer, i hvilken orden der skal stemmes over \u00e6ndringsforslagene, men s\u00e5ledes, at afstemningen om disse altid sker f\u00f8r afstemningen om hovedforslaget. Stk. 4 Forslag om neds\u00e6ttelse af udvalg, om en sags henvisning til et tidligere nedsat udvalg eller til fortsat behandling i et udvalg kan frems\u00e6ttes, s\u00e5 l\u00e6nge afstemning om sagen ikke er begyndt. N\u00e5r s\u00e5dant forslag frems\u00e6ttes, efter at forhandlingerne om sagen er begyndt, standses disse, hvorefter kommunalbestyrelsen afg\u00f8r sp\u00f8rgsm\u00e5let om udvalgsbehandling. Flertalsvalg 13 Ved flertalsvalg er den kandidat valgt, som opn\u00e5r stemmer fra et flertal af de tilstedev\u00e6rende medlemmer. Opn\u00e5s et s\u00e5dant flertal ikke ved 1. afstemning, foretages en ny afstemning. Ved 2. afstemning er en kandidat valg, hvis den p\u00e5g\u00e6ldende opn\u00e5r stemmer fra et flertal af de tilstedev\u00e6rende medlemmer, eller hvis der kun afgives stemmer p\u00e5 den p\u00e5g\u00e6ldende. Bringer 2. afstemning heller ikke nogen afg\u00f8relse, foretages bundet valg mellem de to, der ved 2. afstemning har f\u00e5et flest stemmer, s\u00e5ledes at det ved stemmelighed afg\u00f8res ved lodtr\u00e6kning, p\u00e5 hvilke to der ved det bundne valg (3. afstemning) skal stemmes. St\u00e5r stemmerne lige ved 3. afstemning, tr\u00e6ffes afg\u00f8relsen ved lodtr\u00e6kning. Stk. 2 Ved ans\u00e6ttelse i kommunens tjeneste foretages valget mellem flere ans\u00f8gere p\u00e5 den i stk. 1 angivne m\u00e5de. Forholdstalsvalg 14 Kommunalbestyrelsens valg af 2 eller flere medlemmer til udvalg, kommissioner, bestyrelser o. lign. foretages ved et forholdstalsvalg for hvert udvalg m.v. for sig, jf. dog lov om kommunernes styrelse, 27, stk. 1. Stk. 2 Forholdstalsvalg foretages efter f\u00f8lgende regler: Kommunalbestyrelsens medlemmer deles i de grupper, hvori medlemmerne har anmeldt for borgmesteren at ville stemme sammen ved det p\u00e5g\u00e6ldende valg. Ved valg til \u00f8konomiudvalg og st\u00e5ende udvalg skal dog foretages samme gruppeanmeldelse. Hver gruppes medlemstal deles med 1,2,3 o.s.v. De herefter fremkomne kvotienter angiver den r\u00e6kkef\u00f8lge, i hvilken de enkelte grupper kan v\u00e6lge deres repr\u00e6sentanter. Er to eller flere kvotienter lige store, afg\u00f8res r\u00e6kkef\u00f8lgen ved lodtr\u00e6kning, der foretages af borgmesteren. N\u00e5r det antal repr\u00e6sentanter, der tilkommer de enkelte grupper, er bestemt, skal grupperne straks meddele borgmesteren, hvilke personer der udpeges til de dem tilfaldne pladser. Giver en gruppe afkald p\u00e5 sin ret til at en eller flere repr\u00e6sentanter, fordeles de ledigblevne pladser mellem de andre grupper p\u00e5 den foran angivne m\u00e5de. Stk. 3 Skal valg af medlemmer til udvalg, kommissioner, bestyrelser og lignende foretages b\u00e5de blandt medlemmer og ikke-medlemmer af kommunalbestyrelsen, foretages valget af samtlige de medlemmer, kommunalbestyrelsen skal v\u00e6lge, under et. Grupperne kan i den r\u00e6kkef\u00f8lge, som mandaterne tilfalder dem, udpege medlemmer eller ikke-medlemmer af kommunalbestyrelsen, indtil den ene eller den anden art af pladserne er besat. Stk. 4 Ved kommunalbestyrelsens valg af medlemmer til udvalg, kommissioner, bestyrelser og lignende., hvori borgmesteren eller udvalgsformand skal have s\u00e6de, regnes den p\u00e5g\u00e6ldendes plads som den ene af de pladser, der kan tilkomme den gruppe inden for kommunalbestyrelsen, som vedkommende ved det p\u00e5g\u00e6ldende valg har anmeldt at tilh\u00f8re. Stk. 5 Dersom et medlem af et udvalg, en kommission, en bestyrelse eller lignende udpeges af kommunalbestyrelsen i enighed eller i \u00f8vrigt uden afstemning, skal der samtidig tr\u00e6ffes bestemmelse om, hvilken gruppe der ved ledighed skal bes\u00e6tte den p\u00e5g\u00e6ldende plads, jf. stk. 6. Stk. 6 Udtr\u00e6der et medlem i valgperiodens l\u00f8b af et udvalg, en kommission, en bestyrelse eller lignende, hvori medlemmet er indvalgt af en bestemt gruppe inden for kommunalbestyrelsen, bes\u00e6ttes den ledigblevne plads af den samme gruppe.^* Beslutningsprotokol m.v. 15 Kommunalbestyrelsens beslutninger indf\u00f8res under m\u00f8derne i beslutningsprotokollen af kommunalbestyrelsens sekret\u00e6r. Borgmesteren tilkendegiver, hvad der skal indf\u00f8res i protokollen. Endvidere indf\u00f8rer sekret\u00e6ren oplysning i protokollen om, hvorvidt et medlem var frav\u00e6rende i forbindelse med behandlingen af de enkelte dagsordenspunkter, eller s\u00e5fremt et medlem ikke deltog i behandlingen af enkelte dagsordenspunkter p\u00e5 baggrund af inhabilitet. Stk. 2 Ethvert medlem, der i sin stemmeafgivning stemmer imod flertallet, kan forlange sin afvigende mening kort tilf\u00f8rt beslutningsprotokollen og ved sager, der skal fremsendes til anden myndighed, kr\u00e6ve, at denne samtidig g\u00f8res bekendt med indholdet af protokollen. Dersom det p\u00e5g\u00e6ldende medlem ved sagens fremsendelse \u00f8nsker at ledsage denne med en begrundelse for sit standpunkt, skal medlemmet meddele dette til borgmesteren, der fasts\u00e6tter en frist for aflevering af begrundelsen. Stk. 3 Beslutningsprotokollen skal ved hvert m\u00f8des afslutning, efter at det tilf\u00f8rte er opl\u00e6st, underskrives af samtlige medlemmer, der har deltaget i m\u00f8det. Medlemmerne kan ikke under henvisning til deres stemmeafgivning eller andre grunde v\u00e6gre sig ved at underskrive protokollen. Sp\u00f8rgsm\u00e5l vedr\u00f8rende forretningsordenens forst\u00e5else 16 Ethvert medlem er forpligtet til forel\u00f8bigt at rette sig efter borgmesterens afg\u00f8relse med hensyn til forst\u00e5elsen af forretningsordenens bestemmelser, men sp\u00f8rgsm\u00e5let kan indbringes for kommunalbestyrelsen i dennes n\u00e6ste m\u00f8de. Ikrafttr\u00e6den 17 Denne forretningsorden tr\u00e6der i kraft den 25. maj 2009. Stk. 2 Samtidig oph\u00e6ves forretningsordenen for Lyngby-Taarb\u00e6k kommunalbestyrelse af 25. april 1977.\n"}