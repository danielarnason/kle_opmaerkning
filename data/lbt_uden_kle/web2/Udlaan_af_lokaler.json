{"classes":[{"id":"","title":""}],"title":"Udl\u00e5n af lokaler","text":"Hvor kan jeg l\u00e5ne lokaler? I Lyngby-Taarb\u00e6k Kommune kan du l\u00e5ne lokaler til m\u00f8der, kurser og andre aktiviteter i folkeskolernes lokaler og gymnastiksale, idr\u00e6tshaller samt \u00f8vrige lokaler p\u00e5 idr\u00e6tsanl\u00e6g, p\u00e5 Stadsbiblioteket, Ny Lyngbyg\u00e5rd, Lindeg\u00e5rden og Fuglevad Vandm\u00f8lle Hvem kan l\u00e5ne lokaler? Bem\u00e6rk! Lyngby-Taarb\u00e6k Kommune udlejer ikke lokaler til private selskaber. Kommunen udl\u00e5ner lokaler vederlagsfrit til foreninger (idr\u00e6tsforeninger, b\u00f8rne- og ungdomsorganisationer, aftenskoler\/oplysningsforbund), der er godkendt i henhold til bestemmelserne i Folkeoplysningsloven . (Relevant link) Hvad kan man l\u00e5ne lokaler til? Kommunen stiller lokaler til r\u00e5dighed i det omfang, de er ledige (dvs. n\u00e5r kommunen ikke selv anvender dem) og i det omfang, de er egnet til form\u00e5let. Alle lokaler stilles til r\u00e5dighed med lys, varme, reng\u00f8ring og forn\u00f8dent udstyr. Du kan reservere lokalerne for en s\u00e6son ad gangen til undervisning eller faste ugentlige foreningsaktiviteter. S\u00e6sonen er et skole\u00e5r. Fordelingen af lokalerne sker i l\u00f8bet af for\u00e5ret, og de registrerede foreninger, der er godkendt i henhold til Folkeoplysningsloven (Relevant link) , modtager besked om ans\u00f8gningsfrister. Hvad koster det? Takster for leje af kommunens lokaler fastl\u00e6gges hvert \u00e5r i forbindelse med den \u00e5rlige budgetl\u00e6gning. Takster for lokaleudl\u00e5n 2013 Hvordan s\u00f8ger jeg om lokaler? Udfyld dette skema hvis du eller din forening \u00f8nsker at l\u00e5ne eller leje lokaler i Lyngby-Taarb\u00e6k Kommune: ans\u00f8gningsskema til l\u00e5n \/ leje af lokale Send skemaet udfyldt til fritid@ltk.dk eller til: Center for Sundhed og Kultur, Tofteb\u00e6ksvej 12, 2800 Kgs. Lyngby \u00d8nsker du flere oplysninger om udl\u00e5n af lokaler, kan du kontakte Center for Sundhed Kultur, fritid@ltk.dk eller tlf. 45 97 30 00.\n"}