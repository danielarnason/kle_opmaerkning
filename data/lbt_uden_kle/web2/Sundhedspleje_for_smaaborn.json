{"classes":[{"id":"","title":""}],"title":"Sundhedspleje for sm\u00e5b\u00f8rn","text":"Graviditetsbes\u00f8g For at g\u00f8re forberedelsen af barnets f\u00f8rste tid hjemme s\u00e5 god som muligt tilbydes graviditetsbes\u00f8g i hjemmet et par m\u00e5neder f\u00f8r f\u00f8dslen til kvinder, der har s\u00e6rlige problemer, og til vordende tvillinge\/trillinge familier. Sp\u00e6d- og sm\u00e5b\u00f8rn Alle familier tilbydes 4 hjemmebes\u00f8g i f\u00f8rste leve\u00e5r. Et etableringsbes\u00f8g, som afl\u00e6gges 10-14 dage efter f\u00f8dslen. Tidspunktet afh\u00e6nger af om der er aflagt barselsbes\u00f8g og af familiens behov. Et bes\u00f8g ved 2-3 m\u00e5neders alderen, et bes\u00f8g ved 4-6 m\u00e5neders alderen og et bes\u00f8g ved 8-10 m\u00e5neders alderen. De valgte tidspunkter er vigtige milep\u00e6le i det lille barns udvikling. Derudover tilbydes bes\u00f8g efter behov. Det betyder at familier med st\u00f8rst behov for st\u00f8tte, tilbydes mest sundhedspleje. Familier med s\u00e6rlige problemer tilbydes hjemmebes\u00f8g efter behov til barnet starter skole. Barselsbes\u00f8g Sundhedsplejen tilbyder barselsbes\u00f8g til alle som udskrives indenfor 48 timer efter f\u00f8dslen. Barselsbes\u00f8get afl\u00e6gges som udgangspunkt 2-5 dage efter f\u00f8dslen af den vagthavende barselssundhedsplejerske. Det vil oftest ikke v\u00e6re familiens almindelige sundhedsplejerske. M\u00e5let med barselsbes\u00f8get er at sikre det lille barn trivsel og give hj\u00e6lp til etablering af amningen. Kontakt gerne selv barselssundhedsplejesken n\u00e5r jeres barn er f\u00f8dt, og I ved hvorn\u00e5r I kommer hjem. Der kan l\u00e6gges besked p\u00e5 telefonsvareren hele d\u00f8gnet. Barselssundhedsplejersken vil kontakte jer n\u00e6ste dag. Telefonnummeret er: 40 42 98 97. M\u00f8dregrupper Der oprettes m\u00f8dregrupper i alle distrikter i kommunen inden for de f\u00f8rste m\u00e5neder efter f\u00f8dslen. Der oprettes mere intensive m\u00f8dregrupper for m\u00f8dre og b\u00f8rn med s\u00e6rlige problemer. Sundhedstr\u00e6f To gange om m\u00e5neden afholdes Sundhedstr\u00e6f om formiddagen i Bibliotekssalen, Lyngby Stadsbibliotek, Lyngby Hovedgade 28. Her holdes opl\u00e6g om aktuelle emner for sm\u00e5b\u00f8rnsfamilier, og der er mulighed for erfaringsudveksling og socialt samv\u00e6r. Programmet kan ses her (se linket i h\u00f8jre side), p\u00e5 bibliotekerne. Daginstitution\/dagpleje Alle daginstitutioner og dagplejen har tilknyttet en sundhedsfaglig konsulent med henblik p\u00e5 general r\u00e5dgivning om sundhedsfremme, sygdomsforbyggelse og hygiejne. Der kan til dagtilbudet ogs\u00e5 ydes konkret r\u00e5dgivning vedr. b\u00f8rn med s\u00e6rlige behov. Dette vil ske ved familiens egen sundhedsplejerske og altid i samr\u00e5d med barnets for\u00e6ldre. En af flere muligheder ved de \u00e5rlige kontakter kunne v\u00e6re at tage udgangspunkt i pjecen En sund livsstil - mad, bev\u00e6gelse og opdragelse . Pjecen er udarbejdet i samarbejde med kandidater fra Suhr`s Seminarium i ern\u00e6ring og sundhed og Sundhedsplejen og bygger p\u00e5 Sundhedsstyrelsen og F\u00f8devarestyrelsens anbefalinger. Du kan hente pjecen her: En sund livsstil - mad, bev\u00e6gelse og opdragelse PDF om de daglige anbealinger til en sund livstil for sm\u00e5 b\u00f8rn Lus Alle med h\u00e5r p\u00e5 hovedet kan blive smittet med lus. Hvis der er konstateret lus i barnets skole\/institution, anbefales det at k\u00e6mme dagligt for at finde levende lus. S\u00e5 l\u00e6nge der er lus blandt b\u00f8rnene, er der risiko for at blive smittet igen og igen. Luseplagen oph\u00f8rer kun, hvis alle unders\u00f8ges, og alle smittede behandles. Du kan hente lusepjecen her: S\u00e5dan kommer du lus til livs PDF med information om lus Hygiejne og h\u00e5ndvask N\u00e5r man er mange mennesker sammen hver dag, er det vigtigt at have en god hygiejne. H\u00e5ndvask neds\u00e6tter risikoen for at blive smittet med infektionssygdomme, b\u00e5de for b\u00f8rn og voksne. Du kan hente hygiejne pjecen her: La v\u00e6r og smit - vask h\u00e6nder tit PDF om hygiejne ved h\u00e5ndvask\n"}