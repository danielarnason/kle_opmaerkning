{"classes":[{"id":"","title":""}],"title":"Frivillig i Lyngby-Taarb\u00e6k","text":"L\u00e6s om: Strategi for frivillighed og medborgerskab 2012-15 - Hvordan bliver jeg frivillig - Frivilligcenter Lyngby-Taarb\u00e6k - \u00d8konomisk st\u00f8tte til frivilligt socialt arbejde - Kontakt - Links til \u00f8vrige hjemmesider om frivillighed Medborgerskab handler om at tage del i samfundet. Det handler om at kende sine rettigheder, respektere andres og tage medansvar for og bidrage til det f\u00e6llesskab, man er en del af. frivillighedsstrategi 2012-15 Der er i dag en mangfoldighed af frivillige initiativer og aktiviteter i Lyngby-Taarb\u00e6k Kommune. Frivilligheden udleves inden for b\u00e5de de sociale foreninger, idr\u00e6tsforeninger, b\u00f8rne- og ungdomsforeninger, kulturelle foreninger og gennem selvorganiseret frivillighed. Den frivillige indsats foreg\u00e5r b\u00e5de i og uden for kommunalt regi i b\u00f8rnehuse, skoler, \u00e6ldrecentre, p\u00e5 biblioteket, i boligforeninger, patientforeninger og s\u00e5 videre. Derfor har vi har et st\u00e6rkt fundament for, at kommunen i samarbejde med frivillige kan udvikle den fremtidige velf\u00e6rd og borgerdrevne aktiviteter gennem nye samarbejdsformer. Det er kommunens ambition fortsat at st\u00f8tte og motivere endnu flere borgere til at samarbejde p\u00e5 kryds og tv\u00e6rs om aktiviteter og tilbud b\u00e5de p\u00e5 egen h\u00e5nd og i samspil med kommunale institutioner. Strategi for frivillighed og medborgerskab 2012-2015 Lyngby-Taarb\u00e6k Kommunes strategi for frivillighed og medborgerskab har v\u00e6ret i h\u00f8ring blandt foreninger og frivillige. Den blev endelig godkendt af Kommunalbestyrelsen den 28. februar 2013. l\u00e6s strategi for frivillighed og medborgerskab Link til PDF af Lyngby-Taarb\u00e6k Kommunes strategi for frivillighed og medborgerskab 2012-15 G\u00e5 til toppen eller fors\u00e6t nedad Hvordan bliver jeg frivillig? Har du lyst til at hj\u00e6lpe andre og g\u00f8re en frivillig indsats? S\u00e5 kan du her p\u00e5 siden se, hvem du kan kontakte for at arbejde frivilligt. Rigtig mange af vores foreninger er opst\u00e5et og eksisterer ved hj\u00e6lp af frivillig arbejdskraft. S\u00e5 du er ogs\u00e5 velkommen til at kontakte foreningerne. G\u00e5 til toppen eller fors\u00e6t nedad Frivilligcenter i Lyngby-Taarb\u00e6k Frivilligcenter Lyngby Taarb\u00e6k kan formidle kontakt og hj\u00e6lpe dig i gang med frivilligt arbejde. Du er ogs\u00e5 velkommen til at kontakte Frivilligcentret, hvis du har en ide til et projekt eller en ny aktivitet. L\u00e6s mere p\u00e5 www.ltk-frivilligcenter.dk . Frivilligcenteret har udarbejdet en pjece over frivillige sociale organisationer i Lyngby-Taarb\u00e6k Kommune. Den sociale vejviser 2013 Link til PDF med foreninger, der udf\u00f8rer frivilligt socialt arbejde i Lyngby-Taarb\u00e6k Kommune. Vejviseren bliver udarbejdet og opdateret en gang \u00e5rligt af Frivilligcentret i Lyngby-Taarb\u00e6k. I Lyngby-Taarb\u00e6k Kommune forst\u00e5r vi frivillighed, som aktiviteter, der bliver udf\u00f8rt af personer af egen drift. Det vil sige, at de uden p\u00e5l\u00e6g eller ydre tvang beslutter sig for at yde en frivillig, ul\u00f8nnet indsats. Indsatsen eller det frivillige arbejde kan udf\u00f8res af enkeltpersoner, af foreninger eller af private virksomheder mv. frivillighedsstrategi 2012-15 G\u00e5 til toppen eller fors\u00e6t nedad Hvordan s\u00f8ger jeg som forening om \u00f8konomisk st\u00f8tte til frivilligt socialt arbejde? Siden 1998 har det v\u00e6ret lovpligtigt for kommunerne at samarbejde med de lokale frivillige foreninger. Dette er fastlagt i Servicelovens paragraf 18, hvor der st\u00e5r: 18 i Lov om social service: 18. Kommunalbestyrelsen skal samarbejde med frivillige sociale organisationer og foreninger. Stk. 2. Kommunalbestyrelsen skal \u00e5rligt afs\u00e6tte et bel\u00f8b til st\u00f8tte af frivilligt socialt arbejde. Stk. 3. Rammerne for samarbejdet fastl\u00e6gges af den enkelte kommunalbestyrelse. Stk. 4. Social- og integrationsministeren fasts\u00e6tter retningslinjer for kommunalbestyrelsens indsendelse af redeg\u00f8relser om den lokale udvikling i det frivillige sociale arbejde og retningslinjer for den centrale opf\u00f8lgning. L\u00e6s her hvordan du s\u00f8ger om \u00f8konomisk st\u00f8tte til frivilligt socialt arbejde Genvej til siden \u00d8konomisk st\u00f8tte til frivilligt socialt arbejde p\u00e5 www.ltk.dk G\u00e5 til toppen eller fors\u00e6t nedad Kontakt og mere viden Har du sp\u00f8rgsm\u00e5l om frivilligt arbejde kan du kontakte Frivilligcenter Lyngby-Taarb\u00e6k, Tofteb\u00e6ksvej 8, 2800 Kgs. Lyngby, Telefon: 20 70 80 33 eller e-mail: info@ltk-frivilligcenter.dk Sp\u00f8rgsm\u00e5l vedr\u00f8rende kommunens strategi og udvikling p\u00e5 frivilligomr\u00e5det kontakt Center for Sundhed og Kultur, Jette Vestergaard, e-mail: jeve@ltk.dk eller telefon 20252853. G\u00e5 til toppen eller fors\u00e6t nedad Links til \u00f8vrige hjemmesider med information om frivillighed Lov om 18 tilskud til frivilligt socialt arbejde - Genvej til retsinformation.dk - Serviceloven - Afsnit III - Kapitel 5 - Brugerinddragelse, r\u00e5dgivende samarbejdsorganer m.v. - 18 Frivilligcenter Lyngby Taarb\u00e6k - Frivilligcentret er en privat forening og ikke en kommunal institution. Frivilligcenteret modtager \u00f8konomisk st\u00f8tte fra Socialministeriet og Lyngby-Taarb\u00e6k Kommune til drift, projekter og kursustilbud til foreninger og frivillige. Frivilligjob - Frivilligjob.dk er Danmarks st\u00f8rste jobportal for frivilligt arbejde. Her ligger altid mere end 1.500 opslag fra foreninger og organisationer, der s\u00f8ger frivillige. Center for frivilligt socialt arbejde - www.frivillighed.dk - Center for frivilligt socialt arbejde er et landsd\u00e6kkende videns-, kompetence-, og udviklingscenter. Centret blev oprettet i 1992 med det form\u00e5l at st\u00f8tte og udvikle det frivillige sociale arbejde i Danmark. L\u00e6s mere om den nationale civilsamfundsstrategi . Regeringens strategi for, hvordan man mere systematisk inddrager civilsamfundet og frivillige organisationer i arbejdet med socialt udsatte mennesker og familier. Regeringen fremlagde strategien 8. oktober 2010. G\u00e5 til toppen\n"}