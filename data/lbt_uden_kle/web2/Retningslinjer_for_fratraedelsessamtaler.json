{"classes":[{"id":"","title":""}],"title":"Retningslinjer for fratr\u00e6delsessamtaler","text":"Form\u00e5l N\u00e5r en stilling bliver ledig, er det hensigtsm\u00e6ssigt, at forholdene omkring den ledige stilling og arbejdspladsen vurderes n\u00e6rmere. P\u00e5 den m\u00e5de kan man aktivt medvirke til at sikre optimale muligheder for en evt. n\u00f8dvendig tilpasning fremover. Arbejdspladsen f\u00e5r mulighed for at skabe et bedre udgangspunkt for den kommende rekrutteringsprocedure. Der kan p\u00e5 den m\u00e5de skabes optimale muligheder for at skabe en attraktiv arbejdsplads, hvor fastholdelse af personalet er i fokus. Fratr\u00e6delsessamtaler kan med fordel gennemf\u00f8res b\u00e5de i forbindelse med en medarbejders almindelige jobskifte eller ved en medarbejders pensionering. Hvis der er tale om jobskifte, kan den fratr\u00e6dende medarbejder eller leder have behov for at uddybe sin beslutning n\u00e6rmere. Det kan b\u00e5de v\u00e6re en personlig tilfredsstillelse og et \u00f8nske fra den p\u00e5g\u00e6ldende om p\u00e5 en konstruktiv m\u00e5de at f\u00e5 lejlighed til at hj\u00e6lpe den gamle arbejdsplads og de tidligere kolleger ved at bidrage med oplysninger, som kan anvendes af den gamle arbejdsplads i fremtiden. Behovet for fratr\u00e6delsessamtaler vil v\u00e6re forskelligt fra arbejdsplads til arbejdsplads, men det er v\u00e6sentligt, at alle fratr\u00e6dende medarbejdere og ledere tilbydes mulighed for en fratr\u00e6delsessamtale. Det p\u00e5hviler ledelsen at give tilbud om en fratr\u00e6delsessamtale. Evt. markante synspunkter, som fremkommer ved en fratr\u00e6delsessamtale, skal ikke n\u00f8dvendigvis f\u00f8re til \u00e6ndringer. Men der kan v\u00e6re tale om, at oplysningerne synligg\u00f8r problematikker, der betyder, at der b\u00f8r tages initiativer af den ene eller anden art. Procedure Kommunens arbejdspladser er meget forskellige. B\u00e5de i indhold og st\u00f8rrelse. Temaet Fratr\u00e6delsessamtaler skal derfor tages op til dr\u00f8ftelse p\u00e5 det relevante niveau i MED-udvalgsregi s\u00e5ledes, at der kan udarbejdes konkrete og lokale retningslinier. F\u00f8lgende elementer b\u00f8r bl.a. indg\u00e5, n\u00e5r MED-udvalgene udarbejder konkrete retningslinier for omr\u00e5det: Hvem tager initiativ til gennemf\u00f8relse af fratr\u00e6delsessamtaler? P\u00e5 hvilket niveau gennemf\u00f8res fratr\u00e6delsessamtaler? Hvilke elementer skal indg\u00e5 i omr\u00e5dets fratr\u00e6delsessamtaler? Hvordan f\u00f8lges der op p\u00e5 fratr\u00e6delsessamtaler? Til inspiration for MED-udvalgene er der udarbejdet et generelt skema, som enten kan anvendes direkte, eller som kan bearbejdes, s\u00e5 det bliver mere m\u00e5lrettet det enkelte omr\u00e5de.\n"}