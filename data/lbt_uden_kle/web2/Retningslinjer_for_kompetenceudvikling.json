{"classes":[{"id":"","title":""}],"title":"Retningslinjer for kompetenceudvikling","text":"Kompetenceudvikling Kompetenceudviklingsprocessen skal, if\u00f8lge KTO aftalen, munde ud i individuelle udviklingsm\u00e5l. Dette kan v\u00e6re en plan, som beskriver, hvilke kompetencer der skal udvikles hos hvem og hvorn\u00e5r og hvilke aktiviteter, der s\u00e6ttes i gang for at udvikle disse. If\u00f8lge KTO aftalen skal SU: dr\u00f8fte de overordnede m\u00e5l for kompetenceudviklingsindsatsen p\u00e5 arbejdspladsen, dr\u00f8fte sammenh\u00e6ngen mellem arbejdspladsens m\u00e5l\/strategier og kompetenceudvikling, dr\u00f8fte hvordan arbejdet med kompetenceudvikling evalueres. Det forventes, at hvert center\/enhed\/omr\u00e5de udarbejder en kompetenceudviklingspolitik med udgangspunkt i den overordnede personalepolitik. Af denne skal det tydeligt fremg\u00e5 hvordan den enkelte medarbejder kan forvente, at der i et givet center eller given enhed arbejdes med kompetenceudvikling, herunder hvad der forventes af den enkelte medarbejder og hvad der er ledelsesansvar. Der kan findes v\u00e6rkt\u00f8jer og inspiration til kompetenceudvikling i f\u00f8lgende: Aftale om kompetenceudvikling kan findes p\u00e5 KTO s hjemmeside www.kto.dk Lyngby-Taarb\u00e6k Kommunes perspektiver p\u00e5 ledelse 2010 Medarbejderudviklingssamtaler Selvom udgangspunktet for medarbejderudvikling til enhver tid er arbejdspladsens behov er det vigtigt at medarbejderudviklingen tilrettel\u00e6gges i et match mellem arbejdspladsens og medarbejdernes behov og forventninger. Den enkelte afdeling eller enhed skal neds\u00e6tte retningslinier for hvor ofte der gennemf\u00f8res medarbejderudviklingssamtaler. Dette kan eksempelvis ske ved, at der hvert \u00e5r skiftes mellem henholdsvis individuelle personlige samtaler og gruppe- eller teamudviklingssamtaler. Klare retningslinier for, hvor ofte samtalerne gennemf\u00f8res kan synligg\u00f8re hvad den enkelte medarbejder har af rettigheder i forhold til udviklingssamtaler. Medarbejderudviklingssamtaler (MUS), gruppeudviklingssamtaler (GRUS), Team-samtaler eller specifikke kompetenceudviklingssamtaler er et udm\u00e6rket forum for gensidig afklaring af behov og forventninger. En konstruktiv udviklingssamtale foruds\u00e6tter, at samtalens form\u00e5l og indhold er klar samt at samtaledeltagerne kender dagsordenen og at ingen grundl\u00e6ggende er i tvivl om, hvad der er og ikke er til diskussion. Der findes noget forskelligt materiale til brug for gennemf\u00f8relse af medarbejderudviklingssamtaler, som i dag bruges i Lyngby-Taarb\u00e6k Kommune. Materialet findes p\u00e5 intranettet.\n"}