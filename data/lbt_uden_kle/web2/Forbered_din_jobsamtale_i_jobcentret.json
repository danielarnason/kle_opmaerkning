{"classes":[{"id":"","title":""}],"title":"Forbered din jobsamtale i jobcentret","text":"Vi kalder det en jobsamtale. Ikke fordi du g\u00e5r hjem med et job, men vi taler om, hvad du har af muligheder for at komme n\u00e6rmere et job. Derudover gennemg\u00e5r vi dit CV og taler om dine pligter og muligheder som ledig. Jobsamtalen er nogle steder delt op i to dele, hvor den f\u00f8rste del best\u00e5r af et informationsm\u00f8de for flere ledige og anden del af et individuelt m\u00f8de. Andre steder best\u00e5r samtalen udelukkende af et m\u00f8de mellem dig og en besk\u00e6ftigelseskonsulent. Forbered dig til samtalen Som forberedelse til samtalen kan det v\u00e6re en god ide at t\u00e6nke over: Hvilke omr\u00e5der vil du gerne arbejde inden for? Hvilke jobs, du vurderer, det er muligt at f\u00e5 - med den uddannelse og erhvervserfaring du har? Er der andre typer af jobs, som kunne v\u00e6re relevante for dig? Har du et netv\u00e6rk, du kan tr\u00e6kke p\u00e5 i din jobs\u00f8gning? Hvad vil du g\u00f8re for at komme i job eller uddannelse? Hvad vil du godt have jobcentrets hj\u00e6lp til? Endvidere skal du medbringe to jobs, som du vil s\u00f8ge. Jobplan Til jobsamtalen skal du sammen med en besk\u00e6ftigelseskonsulent lave en jobplan. Det vil sige en plan for, hvad du selv kan g\u00f8re, og hvilke muligheder du har for at komme i arbejde eller uddannelse. Det kan eksempelvis v\u00e6re at f\u00f8lge nogle kurser, komme i virksomhedspraktik eller finde en stilling med l\u00f8ntilskud. L\u00e6s mere om jobplanen p\u00e5 jobnet.dk\n"}