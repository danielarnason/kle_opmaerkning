{"classes":[{"id":"","title":""}],"title":"Frederiksdal Fribad","text":"Her er en 220 meter lang strand, hvoraf de 100 meter er rent sand. Resten er et stort trimmet gr\u00e6sareal, der er ideelt til en picnic, boldspil eller lignende aktiviteter. Du kan roligt tage b\u00f8rnene med til fribadet, da vandet er lavt. Fra stranden og til to meters dybde i s\u00f8en er der 50 meter. Bunden er prim\u00e6rt af sand med enkelte steder, hvor der er sten. Der er desuden en lang badebro ved stranden i hele bades\u00e6sonen. Find vej Virum Vandvej 7, 2800 Kongens Lyngby Bus nummer 170 og 191 k\u00f8rer fra Lyngby Station til Frederiksdal. Herfra er der cirka 10 minutters gang til Fribadet. Parkering Via Virum Vandvej kommer du til den nordlige del af Frederiksdals Fribad. Du m\u00e5 parkere langs vejen, men v\u00e6r opm\u00e6rksom p\u00e5, at der flere steder er parkeringsforbud. Du finder desuden parkeringspladser bag Den gamle have og ved indk\u00f8rslen fra Kulhusvej. Bl\u00e5 Flag Frederiksdals Fribad bliver hejsi 2013 det Bl\u00e5 Flag for ottende \u00e5r i tr\u00e6k. Friluftsr\u00e5det uddeler hvert \u00e5r Bl\u00e5 Flag til de havne og strande, der har ekstra fokus p\u00e5 at passe p\u00e5 milj\u00f8et, samtidig med at g\u00e6sterne f\u00e5r den bedst mulige friluftsoplevelse. Faciliteter Toiletter og handicaptoiletter Borde og b\u00e6nke Afffaldsspande St\u00f8rre gr\u00e6somr\u00e5de med udsigt over Fures\u00f8en Kiosk Restaurant B\u00e5lpladser Kano- og b\u00e5dudlejning ved Frederiksdal Ordensreglement Hj\u00e6lp os med at passe p\u00e5 kommunens gr\u00f8nne omr\u00e5der. Vi har udarbejdet nogle retningslinjer , du skal v\u00e6re opm\u00e6rksom p\u00e5, n\u00e5r du bes\u00f8ger Frederiksdals Fribad. V\u00e6rd at se Bare 10 minutters gang fra Frederiksdals Fribad finder du Frederiksdals gamle vandm\u00f8lle, som bl.a. regulererer vandstanden i Fures\u00f8en via en sluse. Her ligger ogs\u00e5 Frederiksdal kano- og b\u00e5dudlejning , som siden 1896 har fristet med idylliske og romantiske sejlture p\u00e5 kommunens s\u00f8er. Du kan ogs\u00e5 v\u00e6lge at l\u00e6ne dig tilbage og overlade styringen til andre. Baadfarten , der ogs\u00e5 sejler fra Frederiksdal, er perfekt til form\u00e5let. Af andre sev\u00e6rdigheder t\u00e6t p\u00e5 fribadet er voldgraven og ruinen af Hjortholm borg. Er du interesseret i kultur, kan du med fordel bes\u00f8ge Sophienholm , der arrangerer kunstudstillinger, koncerter og teaterstykker. Sophienholms natursk\u00f8nne park er i sig selv et popul\u00e6rt udflugtsm\u00e5l. L\u00e6s ogs\u00e5: Strande og badevand Badevandsprofiler\n"}