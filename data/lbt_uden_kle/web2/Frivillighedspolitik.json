{"classes":[{"id":"","title":""}],"title":"Frivillighedspolitik","text":"Vision Det frivillige sociale arbejde skal v\u00e6re en mangfoldighed af initiativer hvor borgere hj\u00e6lper andre. V\u00e6rdier Lyngby-Taarb\u00e6k Kommune finder det v\u00e6rdifuldt at: Samspillet mellem kommune og de frivillige sociale organisationer baseres p\u00e5 tillid og respekt for hinandens opgaver og roller. De frivilliges styrke er, at de med udgangspunkt i deres livserfaringer og engagement kan v\u00e6re med til at st\u00f8tte mennesker, der har brug for hj\u00e6lp. De frivillige organisationers ret til selv at v\u00e6lge og prioritere deres opgaver skal respekteres. Lyngby Taarb\u00e6k- Kommune finder det v\u00e6rdifuldt at: Borgere tager et medansvar for l\u00f8sningen af de sociale opgaver i kommunen. De frivillige er en positiv kraft, der p\u00e5 forskellig vis knytter kontakter mellem mennesker og skaber netv\u00e6rk. Det frivillige sociale arbejde kan s\u00e5ledes skabe nye kvaliteter i det sociale arbejde og fremme borgerinvolvering og demokrati. M\u00e5ls\u00e6tninger Derfor vil Lyngby-Taarb\u00e6k Kommune: Fremme og styrke det frivillige sociale arbejde. Synligg\u00f8re det frivillige sociale arbejde i kommunen. Hj\u00e6lpe med at udvikle det frivillige sociale arbejde og st\u00f8tte og inspirere den frivillige indsats. Skabe mulighed for de frivillige i kommunens indsats p\u00e5 det sociale omr\u00e5de. Konkrete initiativer Lyngby-Taarb\u00e6k Kommune vil iv\u00e6rks\u00e6tte Afholdelse af workshop hvert andet \u00e5r Der afholdes en workshop med deltagelse af alle interesserede repr\u00e6sentanter for de frivillige sociale organisationer eller enkelt personer med interesse for frivilligt socialt arbejde. Derudover deltager medlemmer af Kommunalbestyrelsen og medarbejdere fra administrationen i Lyngby-Taarb\u00e6k Kommune. Form\u00e5let er at fremme samarbejdet mellem kommunen og de frivillige sociale organisationer og st\u00f8tte netv\u00e6rket blandt dem de aktive frivillige. Tematisering af de afsatte puljemidler til frivilligt socialt arbejde Form\u00e5let er at samle midlerne og dermed opn\u00e5 st\u00f8rre effekt af indsatsen. En tematiseret indsats, er nemmere at g\u00f8re synlig og der kan opn\u00e5s en synergieffekt, hvor f.eks. erfaringsudveksling mellem de forskellige projekter i h\u00f8jere grad kan anvendes. Tematiseringen kan ske i relation til implementeringen af nye politikker, eller s\u00e6tte fokus p\u00e5 nye opgaver p\u00e5 det sociale omr\u00e5de, som f.eks. \u00f8get fokus p\u00e5 forebyggende sundhedsarbejde. Det er Socialudvalget der \u00e5rligt, efter at have h\u00f8rt de frivillige organisationer udv\u00e6lger temaet for det kommende \u00e5r. Etablering af en portal for det frivillige sociale arbejde p\u00e5 kommunens hjemmeside Form\u00e5let er at samle relevante oplysninger rettet mod borgere, eller organisationer der \u00f8nsker at udf\u00f8re frivilligt socialt arbejde f.eks. oplysninger om lovgivning, kursustilbud, en opdateret guide over de foreninger mv., der udf\u00f8rer frivilligt socialt arbejde i kommunen, relevante links mv. Udarbejdelsen af en iv\u00e6rks\u00e6tterpakke til nye foreninger, eller enkelt personer der \u00f8nsker at udf\u00f8re frivilligt socialt arbejde Form\u00e5let er at st\u00f8tte nye initiativer og sikre at erfaringer og viden videregives. Uddeling af en \u00e5rlig frivillighedspris En frivillighedspris har til form\u00e5l at markere og anerkende det sociale engagement frivillige (enkelt personer eller organisationer) bidrager med, og fremme erfaringsdelingen blandt de frivillige. Udpegning af n\u00f8glepersoner i forvaltningens afdelinger Der er p\u00e5 nuv\u00e6rende tidspunkt udpeget en fast koordinator i Social- og Sundhedsforvaltningen med det form\u00e5l at smidigg\u00f8re samarbejdet mellem de frivillige og kommunen. Kontaktpersonens opgave er at videregive faktuelle oplysninger om muligheder for \u00f8konomisk tilskud, opdatering af foreningsguide, hjemmeside mv. For at styrke den kommunale indsats foresl\u00e5s det, at der udpeges interesserede n\u00f8glepersoner i forvaltningens afdelinger, som kan yde de frivillige organisationer konsulentbistand og indg\u00e5 i et t\u00e6ttere samarbejde. Et samarbejde der utvivlsomt vil kunne inspirere begge parter i det sociale arbejde. N\u00f8glemedarbejderne f\u00e5r derved et billede af de ressourcer og kompetencer som findes i de forskellige frivillige organisationer, og deres rolle er derfor ogs\u00e5 at v\u00e6re med til at sikre, at de frivillige inddrages, hvor det er relevant. \u00d8konomisk og organisatorisk st\u00f8tte i fald kommunes frivillige etablerer et f\u00e6lles forum Kommunen \u00f8nsker at st\u00f8tte et tv\u00e6rg\u00e5ende initiativ fra de frivilliges side, st\u00f8tten kan v\u00e6re i form af at stille lokaler til r\u00e5dighed eller \u00f8konomisk st\u00f8tte til administration m.v.. Foruds\u00e6tningen for en s\u00e5dan st\u00f8tte er at der er bred lokal opbakning til et f\u00e6lles forum for frivillige. Evaluering af det frivillige sociale arbejde For at styrke erfaringsopsamlingen i forhold til det frivillige sociale arbejde b\u00f8r der ske en l\u00f8bende men systematisk evaluering. Evalueringen kan tage form af evalueringsm\u00f8der hvor de frivillige og kommunen f.eks. evaluerer effekten af arbejdet, samarbejdet mellem kommunen og de frivillige, eller status for arbejdet med de udpegede temaer. Det er vigtigt, at der ikke l\u00e6gges store evalueringsbyder p\u00e5 mindre enkelte frivillige initiativer.\n"}