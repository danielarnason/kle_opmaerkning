{"classes":[{"id":"","title":""}],"title":"Flytning","text":"If\u00f8lge loven har du pligt til at oplyse din nye adresse i den kommune, du flytter til eller indenfor senest fem dage, efter du har skiftet bop\u00e6l. Du kan dog tidligst melde flytning fire uger, f\u00f8r du skifter adresse. Glemmer du at melde din flytning til folkeregistret i tide, kan du risikere at f\u00e5 en b\u00f8de. Fra 1. december 2012 skal du melde flytning digitalt. Hvis du ikke har mulighed for at betjene dig selv p\u00e5 nettet, kan du f\u00e5 hj\u00e6lp i kommunens borgerservice. Hvad er en c\/o-adresse? Hvis du flytter ind hos en ejer eller lejer, og dit eget navn ikke st\u00e5r p\u00e5 d\u00f8ren, skal du angive ejerens eller lejerens navn i feltet Hos (c\/o er en forkortelse for det engelske udtryk Care of ) . Kommunen kan kr\u00e6ve, at ejeren\/lejeren bekr\u00e6fter, at du bor hos ham eller hende. Hvis du \u00e6ndrer din adresse for en kortere periode, og du har brug for at f\u00e5 eftersendt din post, skal du stadig huske at melde adresse\u00e6ndring til folkeregistret. Kravet g\u00e6lder uanset, hvor lang eller kort den midlertidige flytteperiode m\u00e5tte v\u00e6re. Anmeld din flytning via kommunens selvbetjening\n"}