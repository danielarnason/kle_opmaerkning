{"classes":[{"id":"","title":""}],"title":"\u00c6ldreboliger","text":"\u00c6ldrebolig-typer \u00c6ldreboligerne er fordelt p\u00e5 to kategorier. Du har mulighed for at \u00f8nske en bestemt beliggenhed i kommunen. Kategori 1: Handicapindrettet bolig Kategorien omfatter i alt 247 boliger, hvoraf kommunen udlejer 21 boliger i Eremitageparken og R\u00e6veh\u00f8jparken fortrinsvis til yngre handicappede borgere. Kriterier for godkendelse til boliger i kategori 1: Borgeren skal have behov for en handicapindrettet bolig Borgeren skal have s\u00e6rlige helbredsm\u00e6ssige problemer, der medf\u00f8rer, at han eller hun inden d\u00f8re er afh\u00e6ngig af gangredskaber som f.eks. rollator eller k\u00f8restol Borgeren kan ikke bebo en almindelig hensigtsm\u00e6ssig bolig i stueplan eller med elevator Borgere, som er godkendt til denne kategori, har mulighed for frit at v\u00e6lge bolig i anden kommune. Kategori 2: \u00c6ldrevenlig bolig Kategorien omfatter i alt 26 boliger fordelt p\u00e5 Carl Lunds V\u00e6nge, Tofteg\u00e6rdet og p\u00e5 Emil Pipers Vej. Kriterier for godkendelse til boliger i kategori 2: Borgeren er alderspensionist Borgeren har helbredsm\u00e6ssige eller andre - f.eks. sociale eller \u00f8konomiske - problemer, der medf\u00f8rer behov for anden bolig, herunder en bolig med f.eks. forbedret indretning, placering eller adgangsforhold Borgere, som ikke kan skaffe bolig eller som p\u00e5 anden vis ikke kan komme i betragtning til en anden hensigtsm\u00e6ssig bolig Borgere, som er godkendt til denne kategori, har ikke mulighed for frit at v\u00e6lge \u00e6ldrebolig i anden kommune. Hvis en bolig ikke er lejet ud efter minimum 3 m\u00e5neders ledighed og Borgerservice ikke har egnede ans\u00f8gere til boligen, kan kommunen udleje boligen til ans\u00f8gere, som ikke opfylder kriterierne for en bolig i kategori 1 og 2. Hvordan ans\u00f8ger du om en \u00e6ldrebolig? \u00d8nsker du at ans\u00f8ge om en \u00e6ldrebolig, skal du kontakte en \u00e6ldrer\u00e5dgiver i Center for Tr\u00e6ning og Omsorg. I samarbejde mellem dig og \u00e6ldrer\u00e5dgiverne i Center for Tr\u00e6ning og Omsorg behandler kommunen ans\u00f8gningen for at finde frem til den bedst egnede bolig. Boligerne tildeler kommunen efter behov, s\u00e5dan at det altid er den ans\u00f8ger, der aktuelt har det st\u00f8rste behov, der f\u00e5r tilbudt den f\u00f8rste ledige bolig. Indflytning sker p\u00e5 samme vilk\u00e5r som i almindelige lejeboliger. Bem\u00e6rk! Du skal p\u00e5 ans\u00f8gningstidspunktet som hovedregel have behov for en specialindrettet bolig og ikke kunne bebo en almindelig hensigtsm\u00e6ssig bolig i stueplan eller med elevator. Kontakt \u00e6ldrer\u00e5dgiverne Kontakt \u00e6ldrer\u00e5dgiverne i Center for Tr\u00e6ning og Omsorg via mail eller p\u00e5 telefon 45 97 30 00.\n"}