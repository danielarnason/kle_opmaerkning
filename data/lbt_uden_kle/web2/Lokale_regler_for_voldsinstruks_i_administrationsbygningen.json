{"classes":[{"id":"","title":""}],"title":"Lokale regler for voldsinstruks i administrationsbygningen","text":"Voldsinstruks for medarbejdere i kommunens administrationsbygninger p\u00e5 Tofteb\u00e6ksvej Den 1. juli 1996 indgik kommunen aftale med Falck om psykologbistand i forbindelse med, at en medarbejder har v\u00e6ret udsat for vold eller trusler om vold. Kommunen l\u00e6gger v\u00e6gt p\u00e5, at enhver kontakt med en borger foreg\u00e5r med respekt og i en god dialog. S\u00e5fremt der skulle opst\u00e5 en situation, hvor en medarbejder f\u00f8ler sig truet, skal f\u00f8lgende vejledning f\u00f8lges: Tilkaldelse af hj\u00e6lp Enhver medarbejder, der f\u00f8ler sig truet, kan umiddelbart tilkalde hj\u00e6lp fra r\u00e5dhusbetjentene ved et tryk p\u00e5 alarmknappen eller ved at ringe til lokal 3800\/3803 . Ved tilkald af r\u00e5dhusbetjente vil der, som hovedregel, altid komme 2 til stede. Efter tilkaldet overtager r\u00e5dhusbetjentene det videre forl\u00f8b, herunder vurderer den enkelte episode og handler derefter, f.eks. med bortvisning eller ved at tilkalde politiet. P\u00e5 kommunens administrative enheder p\u00e5 Tofteb\u00e6ksvej vil der altid v\u00e6re mindst 2 r\u00e5dhusbetjente til stede i tidsrummet: Mandag onsdag fra kl. 9.30 til kl. 14.30 Torsdag fra kl. 9.30 til kl. 17.30 Fredag fra kl. 9.30 til kl. 13.30 En borger, der er kendt for at optr\u00e6de truende eller voldelig, m\u00e5 ikke tilsiges til samtale i ydertimerne af hensyn til beredskabet i betjentstuen. Af hensyn til alvoren i alarmeringen b\u00f8r alle medvirke til at undg\u00e5 falske alarmer Fors\u00f8ges der r\u00f8veri, vold eller lignende i Borgerservice, skal overfaldsalarmen til politiet straks benyttes. Politiet kan kontaktes direkte p\u00e5 telefon: 49 27 14 48 eller alarm 112. Afdelingslederen eller souschefen skal underrettes hurtigst muligt efter episoden. N\u00e5r episoden er afsluttet, skal der straks udarbejdes et notat herom Notatet sendes til Service og Sundhed sekretariatet, der s\u00f8rger for underretning til kommunens sikkerhedsorganisation og Center for \u00d8konomi og Personale. Underretning skal ske ogs\u00e5 selvon borgeren ikke bliver bortvist. Psykologbistand Hvis en medarbejder har v\u00e6ret udsat for vold eller trusler om vold, skal p\u00e5g\u00e6ldende have en samtale med afdelingslederen eller souschefen og tilbydes psykologisk krisehj\u00e6lp. S\u00e5fremt der skal rekvireres krisehj\u00e6lp, ringer afdelingsleder eller souschef til Falck, jf. nedenst\u00e5ende: FALCKS VAGTCENTRAL 70 10 20 12 - hvor f\u00f8lgende skal oplyses: Hvor man arbejder Hvad er problemet\/behovet Hvad er omfanget, f.eks. flere involverede Navn og privatadresse (af hensyn til udpegning af psykolog) Telefonnummer\/lokalnummer de n\u00e6ste timer Centerledelsen underrettes efterf\u00f8lgende. Politianmeldelse P\u00e5 baggrund af episoden tr\u00e6ffer afdelingslederen eller souschefen beslutning om at foretage politianmeldelse. Alle episoder med vold eller trusler om vold skal som hovedregel anmeldes. Undladelse af anmeldelse kr\u00e6ver direkt\u00f8rens godkendelse. Forefindes dokumentation fra skadestue eller egen l\u00e6ge, skal denne medbringes til politiet. Anmeldelse til politiet (vagthavende) skal ske ved personligt fremm\u00f8de af den medarbejder, det er g\u00e5et ud over, samt afdelingslederen eller souschefen. Hos politiet optages rapport ( arbejdsstedets adresse oplyses - ikke privatadressen) , og forvaltningen udleverer oplysninger om p\u00e5g\u00e6ldende borger, der har v\u00e6ret truende eller voldelig, f.eks. ved navn, personnummer, adresse, tilholdssted og evt. tidligere voldelig adf\u00e6rd. Regning for l\u00e6geerkl\u00e6ring sendes direkte til Center for \u00d8konomi og Personale, der anviser bel\u00f8bet til p\u00e5g\u00e6ldende l\u00e6ge. Bortvisning af borgere Borgere, der har gjort sig skyldig i vold eller trusler om vold, skal snarest muligt efter episoden tilskrives om, at de ikke m\u00e5 komme i Administrationsbygningen eller p\u00e5 R\u00e5dhuset, uanset forvaltning, i en n\u00e6rmere angivet periode - som hovedregel svarende til 6 m\u00e5neder. I brevet skal der g\u00f8res opm\u00e6rksom p\u00e5 muligheden for at g\u00f8re indsigelse inden for 14 dage (partsh\u00f8ringsreglerne). S\u00e5fremt der ikke modtages indsigelse fra borgeren, er fremm\u00f8deforbuddet g\u00e6ldende fra dags dato uden yderligere varsel. Brevet - som ligger i GoPro, skal altid medunderskrives af direkt\u00f8r eller souschef. Kopi af brevet skal afleveres i betjentstuen og Borgerservice. Borgerservice s\u00f8rger for at give politiet besked om bortvisningen, ved at sende en mail: lyngby@politi.dk eller en fax: 49271439, att. Politimesteren. Skulle der opst\u00e5 behov for politiassistance, rykker politiet hurtigt ud, n\u00e5r\/hvis vi ringer, p\u00e5 baggrund af vores orientering. Sagsbehandler\/afsnitsleder foretager indberetning til S A-systemet, s\u00e5ledes at der af Kommunedatas billede A 850 fremg\u00e5r, at der er s\u00e6rlige forhold, der g\u00f8r sig g\u00e6ldende i forbindelse med en eventuel henvendelse fra den p\u00e5g\u00e6ldende borger. Indberetningen sker som en sagstype 299 - S\u00c6RL.EKSPED. - med en aktivdato og betegnelse for den afdeling, der har udsendt beskeden om bortvisningen. Borgere p\u00e5 etagerne Hvis der sidder eller g\u00e5r borgere rundt p\u00e5 gangene, har enhver medarbejder pligt til at kontakte disse og tilbyde sin hj\u00e6lp. Hvis borgeren ikke har en aftale eller et lovligt \u00e6rinde, henvises de til Betjentstuen eller Borgerservice. Kan borgeren ikke n\u00e6rmere redeg\u00f8re for, hvorfor p\u00e5g\u00e6ldende befinder sig i forvaltningen tilkaldes r\u00e5dhusbetjentene. Flugtd\u00f8re Flugtd\u00f8rene mellem kontorerne skal altid holdes fri. De medarbejdere, der deler flugtd\u00f8r, b\u00f8r j\u00e6vnligt sikre sig, at flugtvejen holdes fri, og at der er videre adgang til gangen. Afl\u00e5sning af d\u00f8re Efter behov l\u00e5ses ford\u00f8rene for at sikre tilbageblevne medarbejdere mod bes\u00f8g af borgere uden aftale. Kursus Mindst 1 gang \u00e5rligt tilbydes et internt kursus Konfliktforebyggelse . Kurset udbydes i kursusfortegnelser, der udgives af Center for \u00d8konomi og Personale. Kurset er obligatorisk for alle medarbejdere i Social- og Sundhedsforvaltningen, ligesom r\u00e5dhusbetjentene ogs\u00e5 skal deltage i kurser for at undg\u00e5 vold og konflikter i hverdagen.\n"}