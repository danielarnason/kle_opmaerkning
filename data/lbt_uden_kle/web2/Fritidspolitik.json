{"classes":[{"id":"","title":""}],"title":"Fritidspolitik","text":"Det er Lyngby-Taarb\u00e6k kommunes m\u00e5l at st\u00f8tte et bredt og forskelligartet udbud af fritidsaktiviteter for s\u00e5vel b\u00f8rn og unge som voksne borgere dels gennem tilskud til fritidsundervisning og fritids- og idr\u00e6tsaktiviteter og dels ved at sikre tilfredsstillende fysiske rammer, inden for hvilke det lokale fritidsliv kan udfolde sig. Et samspil mellem de mange frivillige organisationer og enkeltpersoner er fremdeles en af hj\u00f8rnestenene i kommunens fritidspolitik, det giver aktivitet og dermed indhold i fritiden. Tanker bag kommunens fritidspolitik Det er Lyngby-Taarb\u00e6k kommunens opfattelse, at det totalt set (menneskeligt og \u00f8konomisk) er en fordel, at kommunes borgere yngre som \u00e6ldre tager aktivt del i fritidslivet i lokalsamfundet, blandt andet fordi dette: Kan give personlig udvikling Kan give st\u00f8rre tilknytning til lokalomr\u00e5det Kan have kriminalpr\u00e6ventiv virkning Kan give st\u00f8rre mobilitet for vore \u00e6ldre borgere Kan v\u00e6re med til at sikre borgerne en basisviden s\u00e5ledes, at den enkelte f\u00e5r bedre mulighed for at deltage i samfundsdebatten. Derfor \u00f8nsker Lyngby-Taarb\u00e6k kommune at fremme et aktivt fritidsliv, hvor deltagere tager medansvar. Det er Lyngby-Taarb\u00e6k kommunes politik at st\u00f8tte et bredt og forskelligartet udbud af aktiviteter. Politikken skal udm\u00f8nte sig dels i bevillinger til aktiviteter, der kan sikre rammer\/lokaler, hvori det lokale fritidsliv kan udfolde sig. Kommunens m\u00e5l p\u00e5 fritidsomr\u00e5det De overordnede rammer for fritidspolitikken er fastlagt i lov om st\u00f8tte til folkeoplysning, lov om ungdomsskoler, produktionsskoler og dagh\u00f8jskoler, samt i vedt\u00e6gter for Lyngby Taarb\u00e6k Musikskole. Det er Lyngby-Taarb\u00e6k kommunes m\u00e5l p\u00e5 fritidsomr\u00e5det at: Fastholde Lyngby-Taarb\u00e6k som en attraktiv kommune, hvor der findes fritidstilbud af h\u00f8j kvalitet Sikre et tilstr\u00e6kkelig antal lokaler\/arealer med flexible anvendelsesmuligheder S\u00e5fremt de private fritidstilbud ikke er tilstr\u00e6kkelige er det Lyngby-Taarb\u00e6k kommunes opgave at s\u00f8rge for, at der gives kommunale fritidstilbud. Anvendelse af lokaler og arealer til fritidsform\u00e5l En v\u00e6sentlig foruds\u00e6tning for et aktivt fritidsliv er, at der er et tilstr\u00e6kkeligt antal velegnede lokaler\/arealer til r\u00e5dighed. De forskellige fritidsaktiviteter stille meget forskellige krav til lokaler\/arealer, ligesom det m\u00e5 erkendes, at behovene for lokalernes og arealernes brug til en vis grad skifter gennem \u00e5rene. S\u00e5fremt alle borgere skal have ligelig mulighed for at deltage i fritidsaktiviteter, b\u00f8r lokale\/arealer v\u00e6re j\u00e6vnt fordelt over kommunen. Det skal sikres, at b\u00f8rn, \u00e6ldre og handicappede har et bredt udsnit af fritidstilbudene. Lyngby-Taarb\u00e6k kommune vil arbejde for, at der i forbindelse med st\u00f8rre boligbebyggelser etableres s\u00e6rlige legeomr\u00e5der, der fremmer et aktivt fritidsliv (f.eks. i form af idr\u00e6tslegepladser). Derudover vil Lyngby Taarb\u00e6k Kommune arbejde p\u00e5 at tilgodese voksenundervisningenslokaler i dagtimerne. For at sikre en optimal brug af lokaler og arealer skal der v\u00e6re et t\u00e6t samspil mellem interessenterne (skoler, musikskolen, foreninger, oplysningsforbund og forvaltning). Endelig er det Lyngby-Taarb\u00e6k Kommunes opfattelse, at der i de tilf\u00e6lde, hvor kommunen ikke kan stille undervisningslokaler til r\u00e5dighed, skal ydes et tilskud til egne og lejede lokaler. Kommunale tilskud til folkeoplysningen Det er Lyngby-Taarb\u00e6k Kommunes opfattelse, at den bel\u00f8bsramme der skal v\u00e6re til r\u00e5dighed for udbetaling af tilskud til aktiviteter og undervisning b\u00f8r sikre: En fastholdelse af tilskuddet (1992-niveau) til foreningens aktiviteter m\u00e5lt i forhold til antallet af deltagere St\u00f8tte til venskabsbysamarbejde Et u\u00e6ndret aktivitetsniveau (1992-niveau) for voksenundervisningen i forhold til antal deltagere og undervisningstimer Pensionisters, efterl\u00f8nsmodtageres og arbejdslediges deltagelse i fritidsundervisning.\n"}