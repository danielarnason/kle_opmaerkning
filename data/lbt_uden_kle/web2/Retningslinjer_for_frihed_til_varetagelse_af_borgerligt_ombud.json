{"classes":[{"id":"","title":""}],"title":"Retningslinjer for frihed til varetagelse af borgerligt ombud","text":"Regelgrundlag Den ansatte har adgang til tjenestefrihed i den udstr\u00e6kning, det er n\u00f8dvendigt af hensyn til udf\u00f8relsen af det p\u00e5g\u00e6ldende hverv, jf. 16 b i lov om kommunernes styrelse. KL s Regulativ af 1. januar 1994 om tjenestefrihed og l\u00f8nafkortning for tjenestem\u00e6nd, der varetager ombud og lignende, regulerer sp\u00f8rgsm\u00e5let om, hvorvidt den ansatte har ret til l\u00f8n fra kommunen. Regulativet g\u00e6lder ogs\u00e5 for kommunalt ansatte, der ikke er tjenestem\u00e6nd. For udt\u00f8mmende oplysning om reglerne, henvises til selve regels\u00e6ttet, men f\u00f8lgende hovedregler g\u00e6lder omkring mulighederne for tjenestefrihed: Tjenestefrihed skal i det omfang, det er muligt, skaffes ved oml\u00e6gning af tjenesten eller tjenestebytning. Kommunen og den ansatte skal medvirke til en hensigtsm\u00e6ssig l\u00f8sning. Hvis tjenestefrihed ikke kan skaffes ved tjenesteoml\u00e6gning eller -bytning, gives der tjenestefrihed. Til varetagelse af l\u00f8nnede ombud\/hverv ydes tjenestefrihed mod l\u00f8nafkortning. Et ombud\/hverv anses for l\u00f8nnet, hvis der ydes et fast vederlag derfor, eller der er mulighed for erstatning for tabt arbejdsfortjeneste. Hverv som kommunalbestyrelsesmedlem anses for at v\u00e6re l\u00f8nnet, jf. 16, stk. 1, i lov om kommunernes styrelse. Til varetagelse af ul\u00f8nnede ombud\/hverv gives tjenestefrihed uden l\u00f8nafkortning i et antal arbejdstimer svarende til den gennemsnitlige ugentlige arbejdstid i 6 uger pr. \u00e5r. Et ombud anses for ul\u00f8nnet, hvis der hverken ydes et fast vederlag eller er mulighed for tabt arbejdsfortjeneste. Eksempelvis anses hverv som valgstyrer, hverv som tilforordnet v\u00e6lger, hverv som n\u00e6vning og domsmand for ul\u00f8nnet. Fremtidig administration Det foruds\u00e6ttes, at den ansatte, der varetager borgerligt ombud, dr\u00f8fter de forskellige muligheder med n\u00e6rmeste leder. Dr\u00f8ftelsen skal ske indenfor rammerne af n\u00e6vnte regulativ af 1. januar 2004. Tvivlssp\u00f8rgsm\u00e5l rettes til direkt\u00f8ren for det p\u00e5g\u00e6ldende omr\u00e5de. N\u00e5r tjenestefriheden til varetagelse af l\u00f8nnede hverv\/ombud skaffes ved oml\u00e6gning af tjenesten eller tjenestebytning, skal dette ske efter s\u00e6dvanlig praksis for det p\u00e5g\u00e6ldende omr\u00e5de. I det omfang \u00e6ndringerne kan f\u00e5 konsekvens for l\u00f8nudbetalingen f.eks. som f\u00f8lge af den \u00e6ndrede placering af arbejdstiden skal der ske indberetning til Center for \u00d8konomi og Personale. N\u00e5r tjenestefriheden til varetagelse af l\u00f8nnede hverv\/ombud ikke kan skaffes ved oml\u00e6gning af tjenesten eller tjenestebytning uden, at dette vil medf\u00f8re en v\u00e6sentlig udvidelse af den samlede arbejdstid, skal der ske l\u00f8ntr\u00e6k. Indberetningsbilag udfyldes af den ansatte, attesteres af den n\u00e6rmeste leder og sendes til Center for \u00d8konomi og Personale med henblik p\u00e5, at l\u00f8ntr\u00e6k skal kunne ske ved f\u00f8rstkommende l\u00f8nudbetaling derefter. Tvivlssp\u00f8rgsm\u00e5l rettes til direkt\u00f8ren for det p\u00e5g\u00e6ldende omr\u00e5de. Tjenestefrihed til varetagelse af ul\u00f8nnede hverv\/ombud kan gives indenfor rammerne af de n\u00e6vnte 6 uger, s\u00e5ledes at tjenestestedet sikrer, at rammen ikke overskrides. Tvivlssp\u00f8rgsm\u00e5l rettes til direkt\u00f8ren for det p\u00e5g\u00e6ldende omr\u00e5de. Tvivlssp\u00f8rgsm\u00e5l om fortolkning og administration af reglerne kan rettes til direkt\u00f8ren for det p\u00e5g\u00e6ldende omr\u00e5de eller til Center for \u00d8konomi og Personale.\n"}