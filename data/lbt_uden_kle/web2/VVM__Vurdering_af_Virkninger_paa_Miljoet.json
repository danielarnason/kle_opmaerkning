{"classes":[{"id":"","title":""}],"title":"VVM \u2013 Vurdering af Virkninger p\u00e5 Milj\u00f8et","text":"En VVM er en redeg\u00f8relse, der skal sikre, at eventuelle milj\u00f8p\u00e5virkninger er belyst, f\u00f8r der gives tilladelse til et givent anl\u00e6g. Reglerne for VVM fremg\u00e5r af Milj\u00f8ministeriets bekendtg\u00f8relse nr. 1510 af 15. december 2010. I den er der to bilag, der beskriver, hvorn\u00e5r et anl\u00e6g er omfattet af VVM - pligt. Anl\u00e6g p\u00e5 bilag 1 er altid omfattet af VVM - pligt. Anl\u00e6g p\u00e5 bilag 2 er kun VVM - pligtigt, hvis det p\u00e5 baggrund af en screening vurderes, at der kan forventes en v\u00e6sentlig p\u00e5virkning af milj\u00f8et. V\u00e6r opm\u00e6rksom p\u00e5, at VVM ikke er det samme som en milj\u00f8vurdering. Pligten til at anmelde Hvis et anl\u00e6g er n\u00e6vnt p\u00e5 bilag 1 eller bilag 2 i VVM bekendtg\u00f8relsen, har bygherren pligt til at anmelde sit anl\u00e6gsprojekt. Anmeldelsen skal v\u00e6re skriftlig og skal ske til den kommune, hvor anl\u00e6gget \u00f8nskes etableret. VVM - screening N\u00e5r kommunen modtager en anmeldelse af et nyt anl\u00e6g eller en udvidelse af et eksisterende anl\u00e6g, omfattet af bilag 2, foretager kommunen en screening af anl\u00e6ggets forventede betydning for milj\u00f8et. VVM - bekendtg\u00f8relsen arbejder med det, der hedder det udvidede milj\u00f8begreb . Det omfatter alt lige fra den biologiske mangfoldighed til befolkning, menneskers sundhed, fauna, flora, jordbund, vand, luft og klimatiske forhold. Men ogs\u00e5 materielle goder, landskab, kulturarv, kirker og kirkeomgivelser, arkitektonisk og ark\u00e6ologisk arv indg\u00e5r i det udvidede milj\u00f8begreb . Kommunen kan ved en screening komme frem til en af disse afg\u00f8relser: 1: Anl\u00e6ggets p\u00e5virkning af milj\u00f8et er s\u00e5 v\u00e6sentlig, at der skal udarbejdes en egentlig VVM - redeg\u00f8relse. Bygherren bliver underrettet og arbejdet med VVM - redeg\u00f8relsen s\u00e6ttes i gang. 2: Anl\u00e6ggets p\u00e5virkning af milj\u00f8et er uden v\u00e6sentlig betydning, og anl\u00e6gget kan gennemf\u00f8res uden en VVM - redeg\u00f8relse. Afg\u00f8relsen meddeles bygherren og offentligg\u00f8res med henvisning til kommunens hjemmeside, hvor anmeldelsen og screeningen af anl\u00e6gget kan ses. En screening vil typisk tage ca. 2 m\u00e5neder fra kommunen har modtaget anmeldelsen. VVM-screening Her kan du finde en vejledning til VVM-screening. VVM - redeg\u00f8relsen og dens proces N\u00e5r kommunen modtager en anmeldelse af et nyt anl\u00e6g eller en udvidelse af et eksisterende anl\u00e6g, omfattet af bilag 1, eller n\u00e5r en screening viser sandsynlighed for en v\u00e6sentlig p\u00e5virkning af milj\u00f8et, skal der udarbejdes en VVM - redeg\u00f8relse. VVM - redeg\u00f8relsen skal indeholde en beskrivelse og vurdering af anl\u00e6ggets forventede virkninger p\u00e5 milj\u00f8et. P\u00e5 baggrund af redeg\u00f8relsen skal der ogs\u00e5 udarbejdes et kommuneplantill\u00e6g. Inden redeg\u00f8relsen laves, skal der v\u00e6re en h\u00f8ringsperiode, hvor offentligheden f\u00e5r mulighed for at komme med forslag og ideer til indholdet i redeg\u00f8relsen. N\u00e5r der foreligger et forslag til VVM - redeg\u00f8relse og tilh\u00f8rende kommuneplantill\u00e6g, skal materialet sendes i offentlig h\u00f8ring i mindst 8 uger. Efterf\u00f8lgende behandles de indkomne kommentarer, og det endelige kommuneplantill\u00e6g kan herefter godkendes politisk. Til sidst offentligg\u00f8res vedtagelsen. Den endelige VVM - tilladelse offentligg\u00f8res og sendes til bygherren med de betingelser, som VVM - redeg\u00f8relsen har peget p\u00e5 er n\u00f8dvendige for at kunne gennemf\u00f8re anl\u00e6gget. Afh\u00e6ngig af anl\u00e6ggets kompleksitet vil en fuld VVM - procedure tage 1-1 \u00e5r fra kommunen modtager en fyldestg\u00f8rende anmeldelse til VVM - tilladelsen gives. www.vvm.dk Klik her for at l\u00e6se mere om VVM eller for at f\u00e5 et skema.\n"}