{"classes":[{"id":"","title":""}],"title":"Opsigelse og fraflytning af lejebolig","text":"N\u00e5r du vil opsige din lejekontrakt, skal du g\u00f8re det skriftligt p\u00e5 en blanket, som du beder om p\u00e5 Ejendomskontoret . Opsigelsen skal indeholde oplysninger om din nuv\u00e6rende boligs adresse og dato for din opsigelse og fraflytning. Du skal ogs\u00e5 oplyse din nye adresse. Du skal huske, at din eventuelle \u00e6gtef\u00e6lle og alle andre, der st\u00e5r p\u00e5 lejekontrakten, skal underskrive opsigelsen. N\u00e5r du har udfyldt blanketten, kan du sende eller maile den til Ejendomskontoret. Ejendomskontoret Lyngby R\u00e5dhus Lyngby Torv 17 2800 Kgs. Lyngby Email: ejendomskontoret@ltk.dk N\u00e5r Ejendomskontoret har modtaget opsigelsen, sender de et brev eller en mail til dig med en kvittering for modtagelsen af opsigelsen. Ejendomskontoret sender dig ogs\u00e5 en informationsfolder om fraflytning. Du kan ogs\u00e5 l\u00e6se informationsfolderen her: Fraflytning Tidsfrist for opsigelse og fraflytning Du skal opsige lejem\u00e5let med mindst 3 m\u00e5neders varsel til den 1. i en m\u00e5ned, med mindre andet fremg\u00e5r af lejekontrakten. Du skal v\u00e6re flyttet fra boligen 14 dage inden, opsigelsesperioden udl\u00f8ber. F\u00f8r du flytter fra boligen F\u00f8r du flytter fra boligen, skal alt i boligen v\u00e6re i samme stand, som da du flyttede ind i boligen. Almindelig slid og \u00e6lde skal du ikke g\u00f8re noget ved. BEM\u00c6RK at du i god tid, f\u00f8r du skal flytte, skal kontakte servicemedarbejderen p\u00e5 Distriktskontoret og aftale en tid, hvor I f\u00e6lles kan gennemg\u00e5 lejem\u00e5let. Dette kalder vi ogs\u00e5 et flyttesyn. Distriktskontoret - telefon 45 97 36 86 - email: distriktskontoret@ltk.dk Det er en god ide, at du i god tid f\u00f8r flyttesynet aftaler et f\u00f8r-syn med servicemedarbejderen, s\u00e5 der er mulighed for at afhj\u00e6lpe nogle af de fejl og mangler, som kan v\u00e6re opst\u00e5et i din lejeperiode, inden I sammen foretager det endelige flyttesyn. Samtidig med flyttesynet, udfylder du og servicemedarbejderen i f\u00e6llesskab en udflytningsrapport, som i Begge underskriver. Du skal aflevere alle n\u00f8gler til servicemedarbejderen, samtidig med I underskriver udflytningsrapporten. Hvad du skal s\u00f8rge for ved fraflytning Hvis lejem\u00e5let er forsynet med enten gas- eller oliekaminer, skal autoriserede firmaer efterse dem ved fraflytningen. Servicemedarbejderen s\u00f8rger for bestilling af eftersynet p\u00e5 din regning. P\u00e5 det tidspunkt du flytter, skal boligen v\u00e6re t\u00f8mt og rengjort. Vinduer skal v\u00e6re poleret, h\u00e5rde hvidevarer skal v\u00e6re grjot rene, pulter- og k\u00e6lderrum skal v\u00e6re t\u00f8mte, og alt affald skal v\u00e6re fjernet. Du skal huske at afmelde post og give forsyningsselskaberne (telefon, husholdningsgas og el) besked om din fraflytning. Du skal ogs\u00e5 huske at melde flystning til Folkeregisteret . Afregning af depositum og forudbetalt leje Ejendomskontoret afregner indbetalt depositum og forudbetalt leje p\u00e5 baggrund af oplysninger i udflytningsrapporten.\n"}