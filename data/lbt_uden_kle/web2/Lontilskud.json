{"classes":[{"id":"","title":""}],"title":"L\u00f8ntilskud","text":"Ans\u00e6ttelse med l\u00f8ntilskud kan v\u00e6re en genvej til fast arbejde. Her kan du genoptr\u00e6ne eller styrke dine kvalifikationer. Du kan f\u00e5 brugt viden fra kurser eller afpr\u00f8ve en - for dig - helt ny type job. Hvis du skal i l\u00f8ntilskud i en privat virksomhed skal du have v\u00e6ret ledig i mere end 6 m\u00e5neder. Ved l\u00f8ntilskud i privat virksomhed er du i ordin\u00e6rt arbejde hvor arbejdsgiver udbetaler din l\u00f8n, men arbejdsgiver f\u00e5r refusion for en andel af din l\u00f8n. Hvis du skal i l\u00f8ntilskud i en offentlig virksomhed er der ingen krav om hvor l\u00e6nge du har v\u00e6ret ledig. Ved l\u00f8ntilskud i offentlig virksomhed modtager du dagpenge eller kontanthj\u00e6lp. Du kan v\u00e6re ansat i l\u00f8ntilskud i op til 12 m\u00e5neder. L\u00e6s mere om de forskellige ordninger (offentlig og privat) p\u00e5 Jobnet.dk . Stort set alle ledige kan blive ansat i job med l\u00f8ntilskud. Det g\u00e6lder ogs\u00e5, hvis du er revalidend, f\u00f8rtidspensionist eller hvis du har et handicap. Du kan s\u00f8ge job med l\u00f8ntilskud i private og offentlige virksomheder, b\u00e5de inden for dit nuv\u00e6rende fag eller i et fag du ikke har pr\u00f8vet f\u00f8r. Du kan ogs\u00e5 s\u00f8ge en l\u00f8ntilskudsstilling i udlandet, hvis virksomheden har hjemsted i Danmark. L\u00e6s om dine muligheder og de regler, der g\u00e6lder for henholdsvis private og offentlige ans\u00e6ttelser I privat virksomhed En l\u00f8ntilskudsstilling i en privat virksomhed er en almindelig ans\u00e6ttelse, hvor virksomheden f\u00e5r tilskud til at udbetale din l\u00f8n i en tidsbegr\u00e6nset periode. For at blive ansat i en l\u00f8ntilskudsstilling i en privat virksomhed skal du dog have modtaget dagpenge i samlet set seks m\u00e5neder eller have v\u00e6ret p\u00e5 kontanthj\u00e6lp i seks m\u00e5neder i tr\u00e6k. Nogle grupper kan komme i l\u00f8ntilskudsjob tidligere - eksempelvis hvis du er enlig fors\u00f8rgere, over 50 eller uden en afsluttet uddannelse ud over folkeskolen. Varighed En ans\u00e6ttelse med l\u00f8ntilskud er oftest p\u00e5 mellem tre og seks m\u00e5neder. I s\u00e6rlige tilf\u00e6lde kan du blive ansat i op til et \u00e5r. Perioden afh\u00e6nger af dine kvalifikationer og kompetencer i forhold til jobbet. Den normale arbejdstid er 37 timer om ugen, men er du deltidsforsikret, kan du blive ansat i et deltidsjob med l\u00f8ntilskud. L\u00f8n Med en l\u00f8ntilskudsstilling i en privat virksomhed bliver du ansat p\u00e5 almindelige l\u00f8n- og arbejdsvilk\u00e5r. Du f\u00e5r l\u00f8n, og din arbejdsgiver f\u00e5r et tilskud til din l\u00f8n. Arbejdsgiveren skal skrive en ans\u00e6ttelseskontrakt, hvori l\u00f8n- og arbejdsvilk\u00e5r og den forventede tilskudsperiode fremg\u00e5r. Virksomheden modtager l\u00f8ntilskuddet med henblik p\u00e5 at opl\u00e6re dig og\/eller at bidrage til din kompetenceudvikling. Du kan kun opsiges i overensstemmelse med g\u00e6ldende overenskomster og lovgivning. N\u00e5r du er i l\u00f8ntilskud skal du stadig s\u00f8ge arbejde og st\u00e5 til r\u00e5dighed for arbejdsmarkedet. Og du kan ikke optjene dagpenge i den periode, hvor l\u00f8ntilskuddet l\u00f8ber. Lav en aftale med dit jobcenter Det er en god ide, hvis du selv finder en relevant virksomhed, der vil ansatte dig i en stilling med l\u00f8ntilskud. Aftalen skal dog godkendes i dit jobcenter, inden du starter. I jobcentret kan du ogs\u00e5 f\u00e5 hj\u00e6lp til at finde et job med l\u00f8ntilskud - b\u00e5de inden for dit nuv\u00e6rende fag eller i et fag, du ikke har pr\u00f8vet f\u00f8r. \u00d8nsker du at s\u00f8ge en l\u00f8ntilskudstilling i udlandet, kr\u00e6ver det, at virksomheden har hjemsted i Danmark. I offentlig virksomhed Du kan ogs\u00e5 blive ansat i l\u00f8ntilskudsstilling i det offentlige. Der er intet krav om, hvor l\u00e6nge du skal have v\u00e6ret ledig. Du kan begynde i en offentlig l\u00f8ntilskudsstilling umiddelbart efter du har meldt dig ledig. Aftalen skal dog godkendes i dit jobcenter.\n"}