{"classes":[{"id":"","title":""}],"title":"Arealerne ved Trong\u00e5rdsvej","text":"Baggrund for projektet Kommunalbestyrelsen besluttede i januar 2011, at kommunens nye plejecenter skal opf\u00f8res p\u00e5 arealerne ved Trong\u00e5rdsvej. I kommunalbestyrelsen var der bred enighed om, at det er n\u00f8dvendigt med en n\u00f8jere analyse, og at se p\u00e5 forskellige muligheder, f\u00f8r man kan tr\u00e6ffe beslutning om, pr\u00e6cis hvor p\u00e5 arealerne, det nye plejehjem skal placeres. Det er vigtigt, at det nye plejehjem ikke placeres, s\u00e5 det forhindrer en fremtidig udnyttelse af de \u00f8vrige arealer. F\u00f8r de 2 arkitektfirmaer gik i gang med at udvikle en ideplan for omr\u00e5det, har kommunen gennemf\u00f8rt interview med interessenter i omr\u00e5det. I l\u00f8bet af marts 2012 blev i alt 15 naboer, foreninger og erhvervsfolk interviewet for at afd\u00e6kke de umiddelbare ideer og inputs fra naboerne og brugerne af arealerne. Interviewunders\u00f8gelsen var bl.a. med til at afd\u00e6kke flere af de trafikale problemer i omr\u00e5det, b\u00e5de p\u00e5 Klampenborgvej og trafiksituationen omkring Trong\u00e5rdsskolen. Interviewunders\u00f8gelsen gjorde det ogs\u00e5 tydeligt, at naboerne og brugerne af omr\u00e5det s\u00e6tter meget stor pris p\u00e5 den naturoplevelse, det giver dem i hverdagen, at bo ved siden af de byn\u00e6re marker, og at dette landskabstr\u00e6k er med til at g\u00f8re Hjortek\u00e6romr\u00e5det unikt i Stork\u00f8benhavn. Projektet historik og det videre forl\u00f8b Sagen blev behandlet p\u00e5 Byplanudvalgets m\u00f8de den 12. september 2012, hvor udvalget besluttede at uds\u00e6tte sagen. For s\u00e5 vidt ang\u00e5r helhedsplanen blev den behandlet p\u00e5 \u00d8konomiudvalgets m\u00f8de den 18. september 2012, hvor sagen blev udsat. Lyngby-Taarb\u00e6k Kommune udsendte materiale til forh\u00f8ring den 1. marts 2012. H\u00f8ringen sluttede den 30. marts 2012. Lyngby-Taarb\u00e6k Kommune offentliggjorde herefter ideforslag og inviterede til borgerm\u00f8de den 16. august 2012 kl. 19.00-21.00. Det var kommunalbestyrelsens m\u00e5l, at de nye plejeboliger skulle indvies i oktober 2014. Kommunalbestyrelsen har imidlertid besluttet, at plejeboligerne skal etableres som omsorgsboliger med en byn\u00e6r placering. Den videre proces vil omfatte forslag til \u00e6ndring af kommuneplanens rammebestemmelser i overensstemmelse hermed. Forslag til \u00e6ndringer af rammerne forventes at indg\u00e5 som en del af Forslag til Kommuneplan 2013. Andet materiale: Annonce til forh\u00f8ring Interviews med interessenter - Hvidbog Program fra parallelopdrag Ideforslag 1 helhedsplan Trong\u00e5rdsarealerne fra COBE Ideforslag 2 helhedsplan Trong\u00e5rdsarealerne fra Bertelsen Scheving Dommerkomiteens vurderinger af ideforslagene Referat af borgerm\u00f8de den 16. august 2012 Helhedsplan. \u00d8konomiudvalget 18.06.2012\n"}