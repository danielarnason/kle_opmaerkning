{"classes":[{"id":"","title":""}],"title":"Milj\u00f8regler for virksomheder","text":"Hvilken type virksomhed har du eller vil du etablere? Listevirksomhed Visse virksomheder kr\u00e6ver en milj\u00f8godkendelse f\u00f8r de m\u00e5 etableres. Listen over virksomheder, som kr\u00e6ver milj\u00f8godkendelse, kan ses i godkendelsesbekendtg\u00f8relsen . Her findes ogs\u00e5 kravene til ans\u00f8gningen om milj\u00f8godkendelse. Ans\u00f8gningen skal sendes til kommunen. Branchevirksomhed For s\u00e6rlige typer af virksomheder er milj\u00f8forholdene reguleret af branchespecifikke bekendtg\u00f8relser. I bekendtg\u00f8relserne er der fastlagt ensartede milj\u00f8krav til denne type af virksomheder i hele landet. Autov\u00e6rksteder er d\u00e6kket af autov\u00e6rkstedsbekendtg\u00f8relsen . Du skal v\u00e6re opm\u00e6rksom p\u00e5 om aktiviteterne i autov\u00e6rkstedet genererer spildevand og dermed kr\u00e6ver en spildevandstilladelse. Har du et renseri eller \u00f8nsker du at etableret et, skal du v\u00e6re opm\u00e6rksom p\u00e5 at milj\u00f8forholdene reguleres af renseribekendtg\u00f8relsen . 42-virksomhed Virksomheder, som ikke kr\u00e6ver milj\u00f8godkendelse og ikke er omfattet af branchebekendtg\u00f8relser, reguleres af 42 i milj\u00f8beskyttelsesloven . Det er for eksempel tandl\u00e6ger, pizzaria, supermarked og lignende. Tandklinikker kan finde hj\u00e6lp til etablering og drift i vejledningen Indretning og drift af tandklinikker . Restauranter, pizzaria og lignende steder, hvor der tilberedes mad, kan finde hj\u00e6lp og retningslinjer til etablering og drift af etablissementet i Vejledning om milj\u00f8forhold i forbindelse med indretning og drift af restaurationer m.m. . Erhvervsm\u00e6ssig dyrehold Dyrehold reguleres blandt andet af husdyrbrugloven , husdyrg\u00f8dningsbekendtg\u00f8relsen og milj\u00f8aktivitetsbekendtg\u00f8relsen .\n"}