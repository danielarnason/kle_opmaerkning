{"classes":[{"id":"","title":""}],"title":"Offentlige vandl\u00f8b","text":"M\u00f8lle\u00e5en er det eneste offentlige vandl\u00f8b i Lyngby-Taarb\u00e6k Kommune. Som vandl\u00f8bsmyndighed er kommunen ansvarlig for en r\u00e6kke drifts- og tilsynsopgaver, som udg\u00f8r det daglige arbejde med \u00e5en. Vores pligter og opgaver er: at vedligeholde at f\u00f8re tilsyn at planl\u00e6gge og gennemf\u00f8re forbedringsprojekter at svare p\u00e5 henvendelser fra borgere at udarbejde vandl\u00f8bsregulativ at behandle ans\u00f8gninger om tilladelse eller dispensation Vandl\u00f8bsregulativ Regulativet for M\u00f8lle\u00e5en pr\u00e6ciserer \u00e5ens st\u00f8rrelse og form, hvordan den skal vedligeholdes, og hvilke regler, der g\u00e6lder for de, der enten bruger eller bor langs \u00e5en. Det kan fx v\u00e6re regler i forhold til fiskeri og sejlads. L\u00e6s regulativet for M\u00f8lle\u00e5en . Drift Kommunens vedligeholdelse af M\u00f8lle\u00e5en skal sikre, at der altid er fri passage og kapacitet til det vand, der afledes til \u00e5en, og at de mange b\u00e5de, kanoer og kajakker kan sejle uhindret. Vores \u00e5m\u00e6nd s\u00f8rger fx for l\u00f8bende at fjerne planter og tr\u00e6er, der er i vejen, mens bredsikring med faskiner af granris modvirker det slid, som er en konsekvens af den omfattende sejlads p\u00e5 \u00e5en. Tilsyn Langs M\u00f8lle\u00e5en ligger der ni gamle m\u00f8ller med tilh\u00f8rende sluser, som regulerer vandstanden i \u00e5en. Vi f\u00f8rer tilsyn med, at m\u00f8lleejerne opfylder deres forpligtelser med regulering og vedligeholdelse af sluserne. Ans\u00f8gninger \u00c6ndringer i eller ved vandl\u00f8b kr\u00e6ver en tilladelse eller dispensation fra kommunen. Vi behandler ans\u00f8gninger om: etablering eller \u00e6ndring af broer og overk\u00f8rsler krydsning af vandl\u00f8b med r\u00f8rledninger, kabler eller lignende direkte udledning af overfladevand R\u00e5d og vejledning Har du sp\u00f8rgsm\u00e5l om vores arbejde eller brug for r\u00e5d og vejledning, er du altid velkommen til at kontakte os.\n"}