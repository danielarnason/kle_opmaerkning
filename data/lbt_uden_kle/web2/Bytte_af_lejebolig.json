{"classes":[{"id":"","title":""}],"title":"Bytte af lejebolig","text":"Retten til at bytte bolig er alene en ret til at bytte lige over. Du kan kontakte Ejendomskontoret, hvis du er i tvivl om, hvad det omfatter at bytte. Ejendomskontoret , din udlejer, og den anden ejendoms udlejer skal begge godkende bytningen. Ans\u00f8gningsskema Vil du bytte din lejebolig, skal du bede om et ans\u00f8gningsskema p\u00e5 Ejendomskontoret p\u00e5 r\u00e5dhuset. Ans\u00f8gningsskemaet skal du sende til: Ejendomskontoret Lyngby R\u00e5dhus Lyngby Torv 17 2800 Kgs. Lyngby eller maile til ejendomskontoret@ltk.dk N\u00e5r du har afleveret ans\u00f8gningen om bytte af bolig, sender Ejendomskontoret en informationsfolder om fraflytning til dig. I denne folder kan du se, hvad du skal g\u00f8re i forbindelse med fraflytningen. Du kan ogs\u00e5 se informationsfolderen her N\u00e5r du flytter fra din bolig Hvorn\u00e5r du ikke kan bytte bolig Ejendomskontoret kan give afslag p\u00e5 din ans\u00f8gning om bytte af bolig, hvis: Du ikke har boet i din bolig i minimum 3 \u00e5r Boligen ved bytte bliver beboet med mere end en person pr. beboelsesrum Ejendomskontoret har en rimelig, det vil sige en tungtvejende og saglig, grund til at give afslag p\u00e5 ans\u00f8gningen. Giver Ejendomskontoret afslag p\u00e5 din ans\u00f8gning, kan du indbringe sagen for Boligretten . Bytte af bolig g\u00e6lder som en almindelig flytning N\u00e5r du bytter bolig, g\u00e6lder det som en almindelig flytning, og du vil f\u00e5 en ny lejekontrakt p\u00e5 den nye bolig. Som ved en almindelig flytning skal du i f\u00e6llesskab med en servicemedarbejder fra Ejendomskontorets distriktskontor gennemg\u00e5 din bolig. Ejendomskontoret vil ogs\u00e5 udfylde en udflytningsrapport. Du skal v\u00e6re opm\u00e6rksom p\u00e5, at der g\u00e6lder en 14-dages istands\u00e6ttelsesperiode ved bytning. Det betyder, at din lejlighed skal st\u00e5 tom i 14 dage, s\u00e5 udlejer kan istands\u00e6tte din bolig.\n"}