{"classes":[{"id":"","title":""}],"title":"Aflastning i og uden for hjemmet","text":"Et barn eller en ung med handicap kan have behov for st\u00f8tte, hj\u00e6lp og behandling i hverdagen. Derfor har I som familie mulighed for at s\u00f8ge om aflastning i og uden for hjemmet, hvis det er sv\u00e6rt for jer at n\u00e5 andre g\u00f8rem\u00e5l end at passe jeres barn. Aflastning i hjemmet For\u00e6ldre, der passer et barn eller en ung med handicap i hjemmet, kan f\u00e5 bevilget afl\u00f8sning, hvis barnet er s\u00e5 kr\u00e6vende, at det er sv\u00e6rt for for\u00e6ldrene at n\u00e5 andre g\u00f8rem\u00e5l end at passe barnet. Som for\u00e6ldre kan I blive afl\u00f8st af en anden person, der passer jeres barn i hjemmet i et afgr\u00e6nset antal timer. Oftest er det jer som for\u00e6ldre, der finder den person, der skal afl\u00f8se jer. Aflastning uden for hjemmet Hvis kommunen i samarbejde med jer som familie og Center for Social Indsats vurderer, at det er mest hensigtsm\u00e6ssigt, at aflastningen foreg\u00e5r udenfor hjemmet, er der forskellige former for aflastning: Aflastningsfamilie Aflastningsfamilier er familier med lyst og overskud til at passe et ekstra barn eller ung i deres hjem. Barnet eller den unge bor hos aflastningsfamilien i weekender eksempelvis hver anden eller hver tredje weekend og I nogle tilf\u00e6lde ogs\u00e5 en hverdag i ugen og p\u00e5 kortere ferieophold. Kommunen ans\u00e6tter aflastningsfamilien og betaler l\u00f8n og et bel\u00f8b til ophold, kost og aktiviteter. Konkret godkendt aflastningsfamilie Barnet eller den unge kan komme i aflastning hos en person eller familie, der er godkendt til at have netop jeres barn i aflastning, fordi der er et godt match mellem familiens kvalifikationer og dit barns behov. Det er kommunen, der godkender og ans\u00e6tter familien\/personen. Netv\u00e6rksfamilie Barnet eller den unge kan komme i aflastning hos en person i sit netv\u00e6rk, som har lyst og overskud til at tage sig af barnet i afgr\u00e6nsede perioder. Kommune skal godkende netv\u00e6rkspersonen, som bliver ansat med kontrakt. Netv\u00e6rkspersonen f\u00e5r ikke l\u00f8n, men f\u00e5r d\u00e6kket de udgifter, der f\u00f8lger med aflastningsopholdene. Aflastningsinstitution Barnet eller den unge kan i en afgr\u00e6nset periode komme p\u00e5 en aflastningsinstitution, hvor p\u00e6dagoger, psykologer og andet fagpersonale kan bidrage til barnets eller den unges udvikling. Barnet bliver knyttet til en fast b\u00f8rnegruppe og passes af en fast personalegruppe. Socialp\u00e6dagogiske opholdsteder P\u00e5 socialp\u00e6dagogiske opholdssteder bidrager et faguddannet personale til barnets eller den unges udvikling og trivsel. Nogle opholdssteder tilbyder kun weekendaflastning, mens andre tilbyder ophold i l\u00e6ngere afgr\u00e6nsede perioder Ans\u00f8g om aflastning Inden du s\u00f8ger om aflastning, skal du udfylde et oplysningsskema til brug for sagsbehandlingen. Her skal du give samstykke til, at sagsbehandleren m\u00e5 indhente relevante oplysninger fra l\u00e6ge, hospitaler etc. Udfyld samstykkeerkl\u00e6ring her . N\u00e5r du har udfyldt og sendt samtykkeerkl\u00e6ringen, skal du kontakte Center for Social Indsats. Hvis dit barn endnu ikke har en sagsbehandler i Center for Social Indsats, kan du kontakte Modtagelse i Center for Social Indsats. Hvis dit barn allerede er tilknyttet Center for Social Indsats, skal du kontakte jeres sagsbehandler. Kontakt Center for Social Indsats skriftligt i brev, p\u00e5 e-mail, telefonisk eller personligt. INDS\u00c6T KONTAKTFORMULAR TIL CENTRET HER Brev: Center for Social indsats Tofteb\u00e6ksvej, 12 2800 Kgs. Lyngby E-mail: socialindsats@ltk.dk Telefon: I kommunens tr\u00e6ffetid tlf: 45 97 33 36 mandag-onsdag 09.00 15.30 torsdag 09.00 17.00 fredag 09.00 13.30 Hvis du vil klage Hvis du \u00f8nsker at klage over kommunens afg\u00f8relse, skal du sende din klage til kommunen inden fire uger. Derfra har kommunen fire uger til at genvurdere din sag. Hvis kommunen fastholder afg\u00f8relsen, sender kommunen klagen videre til det Sociale N\u00e6vn sammen med papirerne i din sag. Hvis du \u00f8nsker at klage over en afg\u00f8relse, som er truffet af B\u00f8rn og Unge-udvalget , skal du indbringe din sag for Ankestyrelsen inden fire uger efter, at du har f\u00e5et meddelelse om afg\u00f8relsen. Den Uvildige Konsulentordning p\u00e5 Handicapomr\u00e5det (DUKH) kan give dig uvildig r\u00e5dgivning, hvis din sag er g\u00e5et i h\u00e5rdknude, eller du f\u00f8ler dig uretf\u00e6rdigt behandlet. Det Sociale N\u00e6vn Ankestyrelsen om klageadgang Den Uvildige Konsulentordning p\u00e5 Handicapomr\u00e5det , DUKH\n"}