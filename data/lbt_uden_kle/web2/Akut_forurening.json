{"classes":[{"id":"","title":""}],"title":"Akut forurening","text":"Hvis du opdager en forurening eller selv er skyld i en akut forurening, skal du omg\u00e5ende ringe til alarmcentralen p\u00e5 tlf. 112. Derefter er det alarmcentralen, der kontakter politiet, brandv\u00e6senet og kommunen. Henvendelser om akutte forureninger rettes til kommunens beredskab via alarm 112 . Beredskabet foretager den \u00f8jeblikkelige afhj\u00e6lpende indsats i det omfang, det vurderes n\u00f8dvendigt. Hvad er en akut forurening? En akut forurening kan v\u00e6re udslip af olie, benzin, kemikalier, spildevand eller en luft-, lugt- eller st\u00f8jforurening. Akut forurening kan blandt andet komme fra virksomheder, olietanke, ut\u00e6tte hydraulikslanger p\u00e5 lastbiler eller v\u00e6ltede tankbiler. Er du i tvivl, om det skal anmeldes, ring 112 for en sikkerheds skyld.\n"}