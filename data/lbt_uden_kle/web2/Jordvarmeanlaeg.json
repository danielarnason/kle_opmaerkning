{"classes":[{"id":"","title":""}],"title":"Jordvarmeanl\u00e6g","text":"Jordvarmeslanger - horisontale anl\u00e6g: Denne type anl\u00e6g graves ned i jorden i maksimalt 5 meters dybde. Ans\u00f8gningsskema til jordvarmeslanger - horisontalt anl\u00e6g Jordvarmeboringer - vertikale anl\u00e6g: Denne type anl\u00e6g etableres i en op til 200 meter dyb jordvarmeboring. Ans\u00f8gningsskema til jordvarmeboringer -vertikalt anl\u00e6g Behandling af ans\u00f8gninger om jordvarmeboringer omfatter ogs\u00e5 en VVM-screening, som er en V urdering af anl\u00e6ggets V irkning p\u00e5 M ilj\u00f8et. Du skal derfor indsende en anmeldelse af jordvarmeanl\u00e6gget i forhold til VVM bekendtg\u00f8relsen. VVM-screeninger skal offentligg\u00f8res og har en h\u00f8ringsperiode p\u00e5 4 uger. Skema til VVM-anmeldelse Ans\u00f8gninger og anmeldelser sendes til miljoplan@ltk.dk Ved behandling af en ans\u00f8gning om jordvarme vil Milj\u00f8 og Plan blandt andet unders\u00f8ge afstanden til vandindvindingsboringer, om der er forurenet p\u00e5 grunden, og om der skal tages specielle hensyn til omkringliggende natur og kultur. Oplysninger til brug n\u00e5r du udfylder ans\u00f8gningsskema: Et horisontalt anl\u00e6g med brine skal etableres mindst 50 meter fra en almen vandforsyningsboring og mindst 5 meter fra en anden vandindvindingsboring. Et vertikalt anl\u00e6g skal etableres mindst 300 meter fra en almen vandforsyningsboring og mindst 50 meter fra en anden vandindvindingsboring. Oplysninger om boringer kan findes i GEUS landsd\u00e6kkende database for grundvands-, drikkevands-, r\u00e5stof-, milj\u00f8- og geotekniske data. Se JUPITER-databasen . Husk at f\u00e6rdigmelde jordvarmeanl\u00e6gget ! N\u00e5r anl\u00e6gget er etableret skal det f\u00e6rdigmeldes. Milj\u00f8 og Plan registrerer herefter boligen som el-opvarmet i Bygnings- og Boligregisteret (BBR). Grundejer vil efterf\u00f8lgende modtage en BBR-meddelelse fra kommunen. Skema til f\u00e6rdigmelding af jordvarmeanl\u00e6g \u00c5rligt eftersyn Jordvarmeanl\u00e6gget skal efterses \u00e5rligt af en sagkyndig. Ved eftersyn skal der udfyldes et skema som dokumentation for, at kontrollen er udf\u00f8rt. Kommunens skema kan eventuelt benyttes. Skema til \u00e5rligt eftersyn af jordvarmeanl\u00e6g - jordslanger Sl\u00f8jfning af jordvarmeanl\u00e6g Hvis jordvarmeanl\u00e6gget tages ud af brug, skal sl\u00f8jfning meddeles til kommunen. Ved sl\u00f8jfning skal anl\u00e6gget t\u00f8mmes for v\u00e6ske og v\u00e6sken skal bortskaffes som farligt affald efter kommunens anvisning. Skema til sl\u00f8jfning af jordvarmeanl\u00e6g Lovgivning I forbindelse med etableringen af et jordvarmeanl\u00e6g skal kommunen give en tilladelse i henhold til Milj\u00f8beskyttelseslovens 19 (nr. 1757 af 22\/12\/2006), samt bekendtg\u00f8relse om jordvarmeanl\u00e6g nr. 1019 af 25\/10\/2009 . \u00d8vrige regler Hvis der samtidig skal opf\u00f8res en ny bebyggelse, bygges til en eksisterende bebyggelse eller \u00e6ndres i en bygnings anvendelse, fritager jordvarmetilladelsen ikke ans\u00f8ger fra at indhente byggetilladelse eller andre relevante tilladelser. Dispensation fra evt. tilslutningspligt over for kollektiv varmeforsyning skal ligeledes ans\u00f8ges separat. Reduktion af elafgift I nogle tilf\u00e6lde kan der gives nedslag p\u00e5 el-afgiften. Kontakt el-selskabet og h\u00f8r n\u00e6rmere. Vil du vide mere? L\u00e6s mere om jordvarmeanl\u00e6g, energibesparelse og vedvarende energi hos Teknologisk Institut og Energitjenesten. Se links i h\u00f8jre side. Eksterne links Energitjenesten.dk Jordvarmeanl\u00e6g og varmepumper\n"}