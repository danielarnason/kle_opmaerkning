{"classes":[{"id":"","title":""}],"title":"Handicapr\u00e5det","text":"I henhold til lov om retssikkerhed og administration p\u00e5 det sociale omr\u00e5de nedsatte Kommunalbestyrelsen pr. 1. april 2006 et Handicapr\u00e5d. Handicapr\u00e5det kan tage sp\u00f8rgsm\u00e5l af mere generel karakter op til dr\u00f8ftelse og komme med forslag til s\u00e5vel politiske som administrative initiativer. Handicapr\u00e5det kan ikke behandle sp\u00f8rgsm\u00e5l om enkeltpersoners forhold, dvs. personsager eller konkrete klagesager. Handicapr\u00e5det samarbejder med kommunen om at informere og skabe forst\u00e5else hos befolkningen, politikere og myndighed inden for f\u00f8lgende omr\u00e5der: Mennesker med handicap i alle aldre Forhold for mennesker med fysisk og\/eller psykisk handicap Tilg\u00e6ngelighed for alle kommunens borgere For at markere den 3. december, som er FN s internationale handicapdag, uddeler Handicapr\u00e5det p\u00e5 \u00e5rsdagen, en handicappris til en person, virksomhed eller forening som har ydet en s\u00e6rlig indsats for borgere med handicap. Her kan du l\u00e6se om de n\u00e6rmere kriterier for tildeling af prisen. Handicapr\u00e5det i Lyngby-Taarb\u00e6k Kommune best\u00e5r i perioden 2010 2013 af otte medlemmer, hvor fire er udpeget af kommunalbestyrelsen og fire fra de forskellige handicaporganisationer. De fire pladser fra handicaporgamisationerne er fordelt p\u00e5 tre medlemmer fra Danske Handicaporganisationer (DH) og et medlem fra St\u00f8tteforeningen for Udviklingsh\u00e6mmede. Medlemmerne samt stedfortr\u00e6derne er valgt for en 4-\u00e5rig periode, som f\u00f8lger den kommunale valgperiode. Her kan du l\u00e6se mere om Handicapr\u00e5dets medlemmer og stedfortr\u00e6dere. Dagsordener og referater fra det sidste \u00e5r ligger p\u00e5 hjemmesiden. Er du interesseret i tidligere referater er du velkommen til at kontakte socialindsats@ltk.dk.\n"}