{"classes":[{"id":"","title":""}],"title":"Jobcentret","text":"Jobcenteret yder r\u00e5dgivning og vejledning til borgere om mulighederne for at komme i besk\u00e6ftigelse. Jobcenteret varetager den besk\u00e6ftigelsesrettede indsats overfor alle ledige i Lyngby-Taarb\u00e6k Kommune - Jobcenteret yder ikke \u00f8konomisk hj\u00e6lp. Indsatsen i forhold til borgere som er ikke forsikret ledig og som modtager kontanthj\u00e6lp, bliver den besk\u00e6ftigelsesrettede indsats afstemt udfra en konkret vurdering, arbejdsmarkeds behov og borgerens ressourcer og baggrund. Jobs\u00f8gende For at kunne finde frem til de rigtige jobs er det altafg\u00f8rende, at Jobcenteret f\u00e5r s\u00e5 pr\u00e6cise og relevante oplysninger som muligt om dig som jobs\u00f8gende. S\u00f8rg derfor selv for, at Jobcenteret har s\u00e5 mange relevante oplysninger som muligt om din tidligere besk\u00e6ftigelse, uddannelsesforhold, s\u00e6rlige kvalifikationer osv. Du kan s\u00f8ge efter jobs og l\u00e6gge dit CV ind p\u00e5 jobnet.dk Jobcenterets tilbud Der er pc med tekstbehandlingsprogram til at skrive ans\u00f8gninger p\u00e5. Du kan hente inspiration i diverse jobs\u00f8gningslinks. Der er adgang til internettet. Ikke forsikrede ledige som modtager kontanthj\u00e6lp har ret og pligt til at tage imod tilbud om arbejde eller aktivering, som en del af b\u00e5de r\u00e5dighedspligten og indsatsen for at komme i ordin\u00e6rt arbejde. Der er fokus p\u00e5 at nedbringe antallet af unge p\u00e5 offentlig fors\u00f8rgelse, blandt andet igennem en indsats for at flere unge f\u00e5r en uddannelse. Den konkrete indsats skal v\u00e6re afstemt i forhold til den enkelte unges ressourcer og baggrund. Indsats for unge under 25 \u00e5r - uden kompetencegivende uddannelse: Nyledige unge under 25 \u00e5r, der ikke har f\u00e5et vejledning eller indsats i Jobcentret, og som er uafklaret omkring uddannelsesvalg, vil f\u00e5 et uddannelsesp\u00e5l\u00e6g og blive henvist til et afklaringsforl\u00f8b p\u00e5 VUC -Stifinder i optil 4 uger. De unge som f\u00e5r et uddannelsesp\u00e5l\u00e6g og starter i uddannelse, men falder fra vil, hvis de s\u00f8ger om kontanthj\u00e6lp, igen f\u00e5 et uddannelsesp\u00e5l\u00e6g.https:\/\/www.retsinformation.dk\/Forms\/r0710.aspx?id=125364 De vil dog ikke p\u00e5 ny starte p\u00e5 VUC, men komme i straksaktivering i Ungepatruljen. Indsats for kontanthj\u00e6lpsmodtagere under 30 \u00e5r: Udgangspunktet er, at alle unge skal have en kompetencegivende uddannelse, hvorfor det er vigtigt, at der er uddannelsesfokus, og at der konkret udarbejdes en uddannelsesplan - parallelt med at den unge deltager i besk\u00e6ftigelsesrettet indsats. Der er et t\u00e6t samarbejde med lokale virksomheder og virksomhedscentre i forhold til at etablere virksomhedspraktik, som redskab til at afklare og motivere den unge med henblik p\u00e5 uddannelse eller job. Den unge tilknyttes en ekstern mentor, hvis det vurderes, at der er behov for underst\u00f8tning.\n"}