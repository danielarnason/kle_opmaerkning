{"classes":[{"id":"","title":""}],"title":"Bolig med st\u00f8tte og botilbud","text":"Botilbud til voksne Hvis du har en betydelig nedsat funktionsevne, sindslidelse eller sociale problemer og har brug for et s\u00e6rligt botilbud, s\u00e5 kan du blive visiteret til et midlertidigt eller l\u00e6ngerevarende botilbud. Botilbuddene har tilknyttet personale, som hj\u00e6lper og st\u00f8tter beboerne efter behov. Hvilke botilbud, du har mulighed for at s\u00f8ge, afh\u00e6nger af dit st\u00f8ttebehov, som vurderes af sagsbehandlere i din kommune. I Lyngby-Taarb\u00e6k Kommune findes flere botilbud og bof\u00e6llesskaber til mennesker med en nedsat fysisk eller psykisk funktionsevne. Hvis ingen af disse matcher dine s\u00e6rlige behov eller hvis der ikke er ledig plads og du ikke kan vente, har du mulighed for at s\u00f8ge og blive visiteret til et botilbud i en anden kommune. Vil du vide mere om de enkelte botilbud i kommunen kan du finde det i disse link: Slotsv\u00e6nget Kirsten Marie Nettet Christian X s Alle\/Strandberg Magneten Hvis du \u00f8nsker at unders\u00f8ge eller sammenligne botilbud i hele landet kan du s\u00f8ge i Tilbudsportalen . Hvis du bor i kommunen og \u00f8nsker et botilbud, skal du kontakte Center for Social Indsats, som kan give dig r\u00e5d og vejledning og vurdere, om du er berettiget til et botilbud ud fra en konkret individuel vurdering. Se kontaktoplysninger nederst p\u00e5 siden. Hvis du ikke bor i kommunen, men \u00f8nsker at bo i et af Lyngby-Taarb\u00e6k Kommunes botilbud, skal du kontakte din egen kommune. Det er en god ide at v\u00e6re i god tid med ans\u00f8gning om et botilbud, da der ofte er ventetid. Se kontaktoplysninger (inds\u00e6t link til kontaktoplysninger) Se kvalitetsstandard (inds\u00e6t link til kvalitetsstandard) Se sagsbehandlingsfrist (inds\u00e6t link til sagsbehandlingsfrist)\n"}