{"classes":[{"id":"","title":""}],"title":"Plejeboliger","text":"Hvis du p\u00e5 grund af betydelig nedsat fysisk og\/eller psykisk funktionsevne, ikke kan klare dig selv i en \u00e6ldrebolig eller beskyttet bolig, har du mulighed for at flytte i en plejebolig. Lyngby-Taarb\u00e6k Kommune r\u00e5der over 447 permanente plejeboliger. Kan du v\u00e6lge, hvor du vil bo? Opfylder du betingelserne for at f\u00e5 en plejebolig, og er du godkendt af Visitationsudvalget, har du ret til at v\u00e6lge den plejebolig, du \u00f8nsker. Der kan v\u00e6re ventetid, da boligerne bliver tilbudt de borgere, som aktuelt har st\u00f8rst behov. S\u00f8ger du et bestemt plejecenter, som er \u00f8nsket af mange visiterede borgere, m\u00e5 du forvente en \u00f8get ventetid. Hvis kommunen ikke kan tilbyde en plejebolig med det samme, bliver du optaget p\u00e5 venteliste. Kommunen opkr\u00e6ver ikke gebyr ved optagelse p\u00e5 venteliste. S\u00e5fremt du ikke har et specifikt \u00f8nske om plejebolig, har du krav p\u00e5 h\u00f8jst 2 m\u00e5neders ventetid p\u00e5 at f\u00e5 anvist en plejebolig. Opst\u00e5r der et akut behov for en plejebolig, vurderer kommunen, om du f\u00e5r tilbudt en midlertidig plads, mens du venter p\u00e5 en permanent plejebolig. Hvis du siger nej til en tilbudt plejebolig, vil ans\u00f8gningen blive revurderet med henblik p\u00e5 fortsat godkendelse til plejebolig, og kommunen tager igen udgangspunkt i en vurdering af det aktuelle behov for en plejebolig. \u00d8nsker du en plejebolig i en anden kommune, skal Lyngby-Taarb\u00e6k Kommune f\u00f8rst godkende dig og derefter den anden kommune. Hvad koster det? Omr\u00e5decenter Lysttoftebakken opg\u00f8r boligbetalingen p\u00e5 grundlag af boligens st\u00f8rrelse, driftsudgifter og din indkomst. Herudover skal du betale for elektricitet og varme. \u00d8vrige plejeboliger er almene boliger. Her betaler du indskud, husleje, varme, el m.v. Du kan ogs\u00e5 s\u00f8ge boligst\u00f8tteog l\u00e5n til beboerindskud . Udover boligbetaling\/husleje skal du betale for forplejning, reng\u00f8ringsartikler, vask af eget t\u00f8j m.v. De samlede ydelser kaldes for Servicepakken. Takster for valgfrie ydelser i plejebolig 2013 Pris Morgenmad* 701,00 kr Frokost* og eftermiddagskaffe 1.188,00 kr Aftensmad* og aftenskaffe 1.425,00 kr Toiletartikler 159,00 kr Reng\u00f8ringsartikler 85,00 kr Vask af eget t\u00f8j 282,00 kr Vask og leje af linned mv. 295,00 kr Vinduespudsning inkl. moms 62,00 kr Tandpleje 39,00 kr Samlet servicepakke 4.236 kr * Drikkevarer er inkluderet i prisen, dog ikke kapselvarer Till\u00e6gsydelser til servicepakken Formiddagskaffe 226,00 kr Biret 226,00 kr Hvordan ans\u00f8ger du om en plejebolig? \u00d8nsker du generel r\u00e5dgivning og vejledning om kommunens plejeboliger, beliggenhed, typer m.v., skal du henvende dig til \u00e6ldrer\u00e5dgiverne i Center for Tr\u00e6ning og Omsorg. Kontakt \u00e6ldrer\u00e5dgiverne Kontakt \u00e6ldrer\u00e5dgiverne i Center for Tr\u00e6ning og Omorg via mail eller p\u00e5 telefon 45 97 30 00. \u00d8nsker du at s\u00f8ge en plejebolig, er det sygeplejerskerne p\u00e5 dit lokale omr\u00e5decenter, der sammen med dig udfylder ans\u00f8gningen. Ans\u00f8gningen bliver vurderet af et visitationsudvalg, der afg\u00f8r, om du bliver godkendt til en plejebolig. Udvalget holder normalt m\u00f8de hver 14. dag, og du f\u00e5r skriftlig besked om beslutningen. Hvis du vil klage? Er du utilfreds med en afg\u00f8relse om plejebolig, kan du klage til Det Sociale N\u00e6vn. Klagevejledning fremg\u00e5r af afg\u00f8relsen, du modtager.\n"}