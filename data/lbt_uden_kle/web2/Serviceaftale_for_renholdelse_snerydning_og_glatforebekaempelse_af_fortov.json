{"classes":[{"id":"","title":""}],"title":"Serviceaftale for renholdelse, snerydning og glatf\u00f8rebek\u00e6mpelse af fortov","text":"Pris Prisen er 373 kr. inkl. moms pr. l\u00f8bende meter fortov pr. \u00e5r (2013) og vil blive opkr\u00e6vet i januar. Prisen er inklusiv moms og vil blive reguleret ved de \u00e5rlige budgetforhandlinger i oktober. Opsigelse Serviceaftalen kan, n\u00e5r den har v\u00e6ret i kraft i mindst et \u00e5r, skriftligt opsiges af grundejeren eller kommunen med 14 dages varsel til oph\u00f8r pr. den f\u00f8rste i en m\u00e5ned. Ved snerydning\/fejning inde p\u00e5 grunden henvises til private firmaer. Erstatningsansvar Ved bestilling af serviceaftalen overtager Lyngby-Taarb\u00e6k Kommune ikke grundejerens forpligtelse i henhold til 79 i Lov om private f\u00e6llesveje og 7 i Lov om vintervedligeholdelse og renholdelse af veje . Pligten til at udf\u00f8re glatf\u00f8rebek\u00e6mpelse og snerydning p\u00e5 k\u00f8rebanen med videre p\u00e5hviler dig som grundejer. Serviceaftalen fritager ikke grundejerne for det erstatningsm\u00e6ssige ansvar i tilf\u00e6lde af uheld for\u00e5rsaget af manglende glatf\u00f8rebek\u00e6mpelse og snerydning. S\u00e5fremt grundejere ikke allerede har tegnet en ansvarsforsikring, der d\u00e6kker ansvaret i henhold til Lov om vintervedligeholdelse og renholdelse af veje , anbefales det, at en s\u00e5dan forsikring tegnes. I perioder med stort snefald vil det vare nogen tid, inden snerydningen kan v\u00e6re gennemf\u00f8rt overalt, og kommunen kan ikke p\u00e5tage sig konstant renholdelse ved fortsat snefygning. Kontakt Center for Arealer Ejendomme p\u00e5 tlf: 45 97 35 41 eller e-mail: arealerejendomme@ltk.dk for bestilling af Serviceaftale. Sp\u00f8rgsm\u00e5l til arbejdets udf\u00f8relse bedres rettet til Arealdrift p\u00e5 45 28 52 20.\n"}