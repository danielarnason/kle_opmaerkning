{"classes":[{"id":"","title":""}],"title":"M\u00f8lle\u00e5dalen","text":"M\u00f8lle\u00e5dalen, der blev skabt af istidens smeltevand, er et af Danmarks st\u00f8rste tunneldalstystemer. Landskabet, der i Lyngby-Taarb\u00e6k Kommune str\u00e6kker sig fra Fures\u00f8 til M\u00f8lle\u00e5ens udl\u00f8b i \u00d8resund, varierer mellem stejle skr\u00e6nter og bakker, skovomr\u00e5der, moser, \u00e5bent land og store s\u00f8er. Derfor har M\u00f8lle\u00e5dalen en h\u00f8j naturm\u00e6ssig, geologisk og rekreativ v\u00e6rdi, udover at den ogs\u00e5 har en h\u00f8j kulturhistorisk v\u00e6rdi. Et lille udsnit af M\u00f8lle\u00e5dalen hvor M\u00f8lle\u00e5en bugter sig mod Stampedam og Stampen M\u00f8lle Historien i landskabet M\u00f8lle\u00e5en l\u00f8ber p\u00e5 str\u00e6kningen fra Fures\u00f8 til \u00d8resund forbi ni gamle vandm\u00f8ller, hvor kun den ene stadig er aktiv i dag. M\u00f8llernes historie tr\u00e6kker tr\u00e5de tilbage til vikingetiden og middelalderen, hvor de blev brugt til at male korn. Omkring 1500-tallet skiftede produktionen i to af m\u00f8llerne til papir og krudt. Fra 1600-tallet brugte kongemagten otte af m\u00f8llerne til v\u00e5benproduktion, og m\u00f8llerne udviklede sig til industrianl\u00e6g med tilknyttede fabrikssamfund. Denne udvikling fortsatte frem til 1900-tallet. M\u00f8lle\u00e5dalen er det \u00e6ldste industrilandskab i Danmark. P\u00e5 grund af m\u00f8lledriften var det ogs\u00e5 det vigtigste. M\u00f8lle\u00e5en kaldes derfor Industriens Vugge, og Kulturarvsstyrelsen satte i 2007 \u00e5en p\u00e5 en liste over 25 nationale industriminder. L\u00e6s mere om M\u00f8lle\u00e5en som nationalt industriminde og se listen med de 25 udvalgte industriomr\u00e5der p\u00e5 Kulturarvsstyrelsens hjemmeside. Du kan ogs\u00e5 se M\u00f8lle\u00e5en som industrilandskab p\u00e5 kommunens WebGIS . Industri er ikke det eneste, der kendetegner M\u00f8lle\u00e5dalens historie. Lystejendomme ved Fures\u00f8 og Lyngby S\u00f8, skovomr\u00e5der i Frederiksdal og Dyrehaven, diger og fortidsminder er alle synlige spor, der fort\u00e6ller om, hvordan mennesker gennem tiden har levet i - og brugt omr\u00e5det. Beskyttet natur Flere dele af M\u00f8lle\u00e5dalen er klassificeret som 3-omr\u00e5der under Naturbeskyttelsesloven, og dalen fra Lyngby S\u00f8 til \u00d8resund blev fredet i 2001. Derudover er der f\u00f8lgende fredninger: Lyngby \u00c5mose og Borrebakken, Brede Bakke og Troldeh\u00f8j. \u00d8vre og nedre del af M\u00f8lle\u00e5dalen samt Frederiksdal Skov og J\u00e6gersborg Dyrehave er desuden udpeget til habitatomr\u00e5der under den internationale naturbeskyttelsesordning Natura 2000 Se Natura 2000-planer for nedre M\u00f8lle\u00e5dal og \u00f8vre M\u00f8lle\u00e5dal. F\u00e5 overblik over M\u00f8lle\u00e5dalens beskyttede og fredede omr\u00e5der via kommunens WebGIS . Naturpleje og -genopretning Lyngby-Taarb\u00e6k Kommune st\u00e5r for naturplejen i dele af M\u00f8lle\u00e5dalen fra Lyngby S\u00f8 til \u00d8resund. Derudover plejer vi i Lyngby \u00c5mose og i enkelte andre naturomr\u00e5der i M\u00f8lle\u00e5dalen. Danmarks Naturfredningsforening laver ogs\u00e5 regelm\u00e6ssig pleje i dalen. Foreningen har desuden lavet naturpleje- og genopretning i Lyngby \u00c5mose. Vandre- og cykelruter M\u00f8lle\u00e5dalen er et ideelt omr\u00e5de til vandre- og cykelture. Hop p\u00e5 cyklen og nyd den 10 kilometer lange tur langs M\u00f8lle\u00e5en fra Sorgenfri til Skodsborg . F\u00f8lg Bastrupstien, der l\u00f8ber langs hele M\u00f8lle\u00e5dalen. P\u00e5 grusstien kan du g\u00e5 eller cykle fra M\u00f8lle\u00e5ens udspring i Bures\u00f8 syd for Lynge til dens udl\u00f8b i \u00d8resund. V\u00e6r dog opm\u00e6rksom p\u00e5 at stien langs Fures\u00f8 kun egner sig til fodg\u00e6ngere, mens cyklende i stedet kan f\u00f8lge den anlagte cykelrute, der ligger i skoven oven for s\u00f8en. I folderne M\u00f8lle\u00e5dalen 2 og M\u00f8lle\u00e5dalen 3 kan du se optegninger af vandre- og cykelruterne. Vis hensyn til de andre brugere af vandre- og cykelruterne og f\u00f8lg retningslinjerne for f\u00e6rdsel p\u00e5 cykel i skoven. Find flere forslag til cykel- og vandreture via Motionsportalen og Ud i Naturen-kortet . V\u00e6rd at se Oplev de ni gamle industrim\u00f8ller, der ligger j\u00e6vnt fordelt i M\u00f8lle\u00e5dalen. Fra Nordre M\u00f8lle og S\u00f8ndre M\u00f8lle i centrum af Lyngby til Strandm\u00f8llen ved \u00d8resund. Kobl af i haven ved Sorgenfri Slot eller forcer de stejle skr\u00e6nter i Ravnholm Skov, der ogs\u00e5 kaldes Det Danske Schweitz . Et pust af dalens historie f\u00e5r du i Brede og Raadvad, der i gamle dage var driftige fabrikssamfund. Nationalmuseet har desuden en udstilling om industrianl\u00e6gget Brede V\u00e6rk mens Lyngby Nordre M\u00f8lle skiftende danner ramme om forskellige udstillinger og markeder. Du kan ogs\u00e5 v\u00e6lge at se dalen fra kano eller b\u00e5d. Ved Frederiksdal og Nybro er der kano- og b\u00e5dudlejning. Find flere tips til aktiviteter og oplevelser i folderen om M\u00f8lle\u00e5dalen eller hos Lyngby Turistforening .\n"}