{"classes":[{"id":"","title":""}],"title":"Ledig. Medlem af A-kasse. Over 30 \u00e5r.","text":"Trin 1 - Meld dig ledig Du skal i f\u00f8rste omgang melde dig ledig hos din a-kasse eller p\u00e5 jobnet.dk. Derefter skal du udfylde og sende en ledighedserkl\u00e6ring til din a-kasse. Du finder erkl\u00e6ringen p\u00e5 din a-kasses hjemmeside. Meld dig ledig p\u00e5 jobnet Husk at du skal s\u00f8ge job i hele din ledighedsperiode - ogs\u00e5 i de perioder du deltager i kurser eller er i aktivering. Trin 2 - Tjek jobforslag hver uge Du skal logge p\u00e5 jobnet.dk mindst hver 7. dag og tjekke jobforslag. Trin 3 - Opret dit CV Inden for de f\u00f8rste tre uger skal du oprette et CV p\u00e5 jobnet.dk, som din a-kasse skal godkende. I jobcentret p\u00e5 Tofteb\u00e6ksvej 12 kan du l\u00e5ne en computer til din jobs\u00f8gning. G\u00e5 til jobnet.dk Trin 4 - CV-samtale i din a-kasse Indenfor tre uger bliver du indkaldt til et obligatorisk m\u00f8de i din a-kasse sammen med en gruppe af andre ledige medlemmer hvor du bliver vejledt i at lave et fyldestg\u00f8rende CV og f\u00e5r at vide, hvordan du i det hele taget forholder dig om ledig. Trin 5 - Samtale i jobcentret Inden for tre m\u00e5neder bliver du kaldt til samtale enten i jobcentret eller hos en s\u00e5kaldt Anden akt\u00f8r. Du bliver herefter kaldt til samtale mindst hver 3. m\u00e5ned. Forbered dig til jobsamtalen i jobcentret Trin 6 - R\u00e5dighedssamtale i din a-kasse Indenfor de f\u00f8rste tre m\u00e5neder af din ledighed skal du til en s\u00e5kaldt r\u00e5dighedssamtale i din a-kasse. Her vil a-kassen blandt andet tager stilling til dine jobs\u00f8gninger, og hvad du eventuelt kan g\u00f8re anderledes. Du bliver herefter kaldt til samtale mindst hver 3. m\u00e5ned. Trin 7 - Kurser og aktivering Du skal i l\u00f8bet af din ledighedsperiode - i samarbejde med en besk\u00e6ftigelseskonsulent - finde ud af, hvilken form for opkvalificering, der passer bedst til dig. Det kan v\u00e6re virksomhedspraktik, en stilling med l\u00f8ntilskud, et jobs\u00f8gningskursus eller et fagligt opkvalificerende kursus. Er du under 60 \u00e5r, skal du i en form for aktivering, inden du har v\u00e6ret ledig i ni m\u00e5neder Er du over 60 \u00e5r, skal du i en form for aktivering inden du har v\u00e6ret ledig i seks m\u00e5neder Dine muligheder for opkvalificering afh\u00e6nger af din konkrete situation, og hvordan du bedst kvalificerer dig til at komme i arbejde. Se her for mere information om kurser og aktivering Seks ugers selvvalgt uddannelse Fra f\u00f8rste ledighedsdag og ni m\u00e5neder frem har du mulighed for at f\u00e5 betalt en seks ugers selvvalgt uddannelse, der kan v\u00e6re alt fra et forl\u00f8b p\u00e5 en erhvervsskole til en projektlederuddannelse. Din a-kasse skal godkende uddannelsen. Dagpenge i to \u00e5r V\u00e6r opm\u00e6rksom p\u00e5 at dine dagpenge oph\u00f8rer efter to \u00e5r. Har du sp\u00f8rgsm\u00e5l til dine dagpenge, er det altid din a-kasse, du skal ringe eller skrive til. Det er a-kassen, der vurderer, om du er berettiget til dagpenge.\n"}