{"classes":[{"id":"","title":""}],"title":"Fredninger","text":"Fredninger er et vigtigt redskab til at beskytte naturen. Fredningslovgivningen har siden 1917 hjulpet til med at bevare og passe p\u00e5 - ikke bare dyr og planter, men ogs\u00e5 arternes levesteder, forskellige typer af landskab og omr\u00e5der med kulturhistorie. En fredning kan ogs\u00e5 bruges til at gennemf\u00f8re planer for genopretning og udvikling af eksisterende naturomr\u00e5der. Samtidig kan en fredning lave retningslinjer for, hvor og hvordan vi m\u00e5 f\u00e6rdes i naturen. I Lyngby-Taarb\u00e6k Kommune findes der f\u00f8lgende fredninger: Bombegrunden i Taarb\u00e6k Borrebakken, Brede Bakke og Troldeh\u00f8j Egetr\u00e6 p\u00e5 Gr\u00f8nnevej Egetr\u00e6 i Lyngby \u00c5mose (Klopstock Egen) Ermelundskilen Frederiksdal Gods Vejtr\u00e6erne p\u00e5 Langs Hegnet Lyngby S\u00f8 og Bagsv\u00e6rd S\u00f8 med omgivelser (herunder Lyngby \u00c5mose) M\u00f8lle\u00e5dalen fra Lyngby S\u00f8 til \u00d8resund Areal ved Tj\u00f8rnevej Springforbi Strandpark Hvem kan frede et omr\u00e5de? Kun milj\u00f8ministeren ved Naturstyrelsen, kommunalbestyrelsen og Danmarks Naturfredningsforening kan tage initiativ til en fredning. Forslaget til en ny fredning sendes til Fredningsn\u00e6vnet , som behandler sagen. Inden Fredningsn\u00e6vnet afg\u00f8r om et omr\u00e5de skal fredes eller ej, offentligg\u00f8rer n\u00e6vnet fredningsforslaget og sender det til ejeren eller brugerne af omr\u00e5det. N\u00e6vnet s\u00f8rger ogs\u00e5 for, at der bliver gennemf\u00f8rt en besigtigelse af omr\u00e5det og en h\u00f8ring, hvor ejeren eller brugerne kan kommentere p\u00e5 fredningsforslaget. Hvem f\u00f8rer tilsyn med og plejer fredningerne? Kommunen holder \u00f8je med, at retningslinjer og regler for en fredning p\u00e5 kommunens arealer bliver overholdt. Kommunen st\u00e5r ogs\u00e5 for plejen af fredninger p\u00e5 kommunale omr\u00e5der. Naturstyrelsen f\u00f8rer dog tilsyn med og plejer fredninger p\u00e5 egne omr\u00e5der. De enkelte grundejere plejer selv deres fredede arealer. I de nyeste fredninger er der en bestemmelse om, at plejen skal v\u00e6re i overensstemmelse med en plejeplan, som er udarbejdet for hele fredningen. Er din grund del af en fredning? P\u00e5 kommunekort kan du se kommunens fredede omr\u00e5der, og hvor der er fredningsforslag. Du kan ogs\u00e5 l\u00e6se de individuelle fredningskendelser. Er du i tvivl om din grund ligger i et fredet omr\u00e5det, kan du kontakte Center for Milj\u00f8 og Plan . Hvad betyder fredningerne for dig? Der g\u00e6lder s\u00e6rlige regler for hvert enkelt fredet omr\u00e5de. Du m\u00e5 fx ikke umiddelbart bygge nyt, f\u00e6lde tr\u00e6er, anl\u00e6gge terrasse eller p\u00e5 anden m\u00e5de \u00e6ndre i terr\u00e6net, hvor der er en fredning. I nogle fredede omr\u00e5der er jagt og offentlig adgang forbudt, mens andre fredninger modsat sikrer offentlig adgang til omr\u00e5det. Hvis der en tinglyst fredning p\u00e5 din grund, betyder det som regel ogs\u00e5, at du som ejer har mindre r\u00e5deret. Derfor har en fredning nogle f\u00e6llestr\u00e6k med ekspropriationer, hvilket betyder, at du som ejer har f\u00e5et udbetalt erstatning for de eventuelle \u00f8konomiske tab, som en fredning kan f\u00f8re med sig. Er du i tvivl om, hvilke restriktioner der er i et fredet omr\u00e5de, og om de har betydning for dig, kan du sp\u00f8rge hos Center for Milj\u00f8 og Plan. Kan du s\u00f8ge dispensation? Hvis du \u00f8nsker at bygge eller p\u00e5 anden m\u00e5de \u00e6ndre i omr\u00e5det, hvor der er en fredning, kan du s\u00f8ge om dispensation. I ans\u00f8gningen skal du beskrive dit projekt og angive p\u00e5 kort, hvor i det fredede omr\u00e5de, projektet skal gennemf\u00f8res. Du skal sende din ans\u00f8gning til Milj\u00f8 Vej, som sender den videre sammen med en udtalelse til behandling i Fredningsn\u00e6vnet for K\u00f8benhavn. Klagemuligheder Er du ikke enig i en afg\u00f8relse, Fredningsn\u00e6vnet har taget om en dispensation eller fredning, kan du klage til Natur- og Milj\u00f8klagen\u00e6vnet , som tr\u00e6ffer den endelige afg\u00f8relse. Hvis din klage handler om en erstatning, som Natur- og Milj\u00f8klagen\u00e6vnet har bestemt, skal du i stedet klage til Taksationskommissionen. L\u00e6s ogs\u00e5 Natur- og kulturbeskyttelse Naturstyrelsen - fredning L\u00e6s mere om fredninger p\u00e5 Naturstyrelsens hjemmeside.\n"}