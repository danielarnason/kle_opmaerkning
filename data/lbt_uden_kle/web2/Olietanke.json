{"classes":[{"id":"","title":""}],"title":"Olietanke","text":"Har du tjek p\u00e5 din olietank? Hvis ikke s\u00e5 kan du l\u00e6se denne pjece med de vigtigste milj\u00f8regler for olietanke. Det har vist sig at is\u00e6r fyringsolietanke, b\u00e5de nedgravede og overjordiske, kan v\u00e6re \u00e5rsag til kraftig olieforurening af jord og grundvand. I tilf\u00e6lde af olieudslip er du som tankejer ansvarlig for oprensning af olieforurening. Du skal anmelde og afmelde din olietank S\u00f8g oplysninger om olietanke i det digitale byggesagsarkiv p\u00e5 www. weblager.dk Oplysninger om din olietank vil blive registreret i Bygge- og Bolig Registeret (BBR). Det er en god ide, at du tjekker status p\u00e5 dine olietankoplysninger i kommunens BBR p\u00e5, som kan ses p\u00e5 www.ois.dk . Alle tanke der tages ud af brug eller etableres, skal skriftligt anmeldes p\u00e5 denne blanket . Du skal ogs\u00e5 indsende en kopi af din nye tankattest til kommunen. Tankattesten f\u00e5r du udleveret, n\u00e5r du f\u00e5r leveret tanken. Det udfyldte skema vil derefter fremg\u00e5 af www.weblager.dk (LTK s Byggesagsarkiv) via offentlig adgang, og oplysningerne vil fremg\u00e5 af det opdaterede BBR-registrering, som kan ses p\u00e5 www.ois.dk under BBR-Meddelelse. Du vil indenfor ca. 14 dage efter \u00e6ndring i BBR modtage ny BBR-Meddelelse. Hvorn\u00e5r skal min olietank sl\u00f8jfes? Mange olietanke fra halvfjerdserne er nu s\u00e5 gamle, at de skal udskiftes. Og som ejer af en olietank skal du selv v\u00e6re opm\u00e6rksom p\u00e5, hvorn\u00e5r det skal ske. Risikoen for et olieudslip bliver st\u00f8rre med alderen. Olieudslip kan v\u00e6re \u00e5rsag til, at jord og grundvand forurenes. Derfor er der fastsat sl\u00f8jfningsterminer for, hvor gamle olietanke m\u00e5 blive. P\u00e5 Milj\u00f8styrelsens hjemmeside kan du finde fristerne for, hvorn\u00e5r du skal udskifte din olietank, hvordan du tjekker alderen p\u00e5 olietanken Link til Olietankbekendtg\u00f8relsen Hvad skal jeg sikre mig, n\u00e5r jeg k\u00f8ber en ny olietank? I f\u00f8lge olietankbekendtg\u00f8relsen skal en ejer eller bruger, der i dag etablerer en olietank, sikre sig at tanken er typegodkendt eller CE-m\u00e6rket. R\u00f8rsystemet skal ogs\u00e5 v\u00e6re typegodkendt. Se her Ved k\u00f8b eller salg af ejendomme Det kan v\u00e6re en rigtig god ide at gennemg\u00e5 ejendommen for evt. gamle olietanke, der ikke er i brug, inden man k\u00f8ber eller s\u00e6lger. Se her Hul p\u00e5 din olietank? Opdager du en l\u00e6k fra dit olietanksanl\u00e6g, skal du straks stoppe spildet. Er der tegn p\u00e5 at dit anl\u00e6g har for\u00e5rsaget en forurening, skal du straks ringe til alarmcentralen p\u00e5 telefon 1-1-2, hvis skaden er akut. Endvidere skal du straks melde det til kommunen. Du er som ejer selv ansvarlig for oprensning af forureningen. Kommunen kan alts\u00e5 kr\u00e6ve, at du betaler for, at jorden bliver unders\u00f8gt og renset op. Det er lovpligtigt for alle tankejere at have en ansvarsforsikring. Du har automatisk en ansvarsforsikring, hvis du f\u00e5r leveret fyringsolie fra et af de olieselskaber, der er medlem af Oliebranchens F\u00e6llesrepr\u00e6sentation eller olieleverand\u00f8rer, der f\u00e5r olie fra et af disse. Dit villaolietanksanl\u00e6g er som udgangspunkt d\u00e6kket af en forsikringsordning, n\u00e5r din tank er lovlig, og du f\u00e5r leveret olie fra de g\u00e6ngse leveringsfirmaer. N\u00e5r forsikringen kontaktes vil den typisk straks vurdere, hvilke tiltag, der skal foretages p\u00e5 din ejendom. Har du opdaget, at der er sket spild fra dit olietanksanl\u00e6g er det en rigtig god ide straks at kontakte din forsikring . Forsikring mod oliespild for villaolietanke Olietanke under 6.000 liter, hvor 50 procent eller mere af det areal, der opvarmes med olie fra den p\u00e5g\u00e6ldende olietank, anvendes til beboelse, er omfattet af forsikringsordningen. L\u00e6s mere om forsikringsordningen for villaolietanke her . F\u00e5r du leveret din olie fra g\u00e6ngse firmaer, er du som udgangspunkt d\u00e6kket af en lovpligtig forsikring, der d\u00e6kker udgiften til oprensning af oliespild. kontakt TopDanmark hvis uheldet er ude og dit anl\u00e6g har spildt olie. Hvis du opvarmer din bolig med olie fra en villaolietank, skal du som ejer af en olietank v\u00e6re omfattet af en forsikring. Denne forsikring skal d\u00e6kke udgifter til oprensning af evt. jordforurening, der er opst\u00e5et i forbindelse med din olietank eller dit oliefyr. Den 1. marts 2000 oprettede olieselskaberne i Danmark og Topdanmark Forsikring A\/S i f\u00e6llesskab en forsikringsordning, der betyder, at du som udgangspunkt automatisk er forsikringsd\u00e6kket, hvis du f\u00e5r leveret din olie fra bestemte olieselskaber. P\u00e5 Topdanmarks hjemmeside kan du l\u00e6se mere om hvilke olieselskaber, der er med i forsikringsordningen og hvilke betingelser, der i \u00f8vrigt g\u00f8r sig g\u00e6ldende i forbindelse med forsikringsordningen. Sp\u00f8rgsm\u00e5l vedr. forsikringsordningen kan rettes til Topdanmark. Hvorfor skal du reagere hurtigt? Der er en rigtig god grund til at du skal reagere hurtigt, hvis du opdager, at dit tankanl\u00e6g har spildt olie til omgivelserne. Olie, der spildes p\u00e5 en jordoverfladen vil tr\u00e6nge ned i jorden. Jo mere olie, der spildes og jo l\u00e6ngere spildet har st\u00e5et p\u00e5, jo l\u00e6ngere vil olien kunne spredes og jo dybere vil den kunne tr\u00e6nge ned. Olie der har f\u00e5et lov at sprede sig omkring - og eventuelt under - et hus, er meget dyr og kompliceret at fjerne. S\u00e5 selvom du har en forsikring, der betaler for hel eller delvis fjernelse af jordforureningen, kan en kompliceret oliespredning omkring dit hus, kr\u00e6ve at oprensningen af olieforureningen vil st\u00e5 p\u00e5 i lang tid, og det er desv\u00e6rre noget, som ofte kommer til at ber\u00f8re dig som beboer. Hvad sker der n\u00e5r kommunen involveres? N\u00e5r du ringer til kommunen, vil Center for Milj\u00f8 og Plan typisk straks sende en medarbejder p\u00e5 tilsyn p\u00e5 din ejendom. Tilsynet foretages for at vurdere sagen, herunder om der er sket en jordforurening, og om kommunen har hjemmel i jordforureningsloven til at p\u00e5byde en oprensning af jordforureningen. Har kommunen p\u00e5budhjemmel vil der blive udstedt et oprensningsp\u00e5bud. P\u00e5buddet vil formelt blive udstedt til tankejer, men er tankejer forsikringsd\u00e6kket k\u00f8rer sagen oftest herefter mellem forsikringens milj\u00f8r\u00e5dgiver og kommunen.\n"}