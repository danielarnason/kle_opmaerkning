{"classes":[{"id":"","title":""}],"title":"Indberettelse af utilsigtet h\u00e6ndelse","text":"Er du borger i, eller p\u00e5r\u00f8rende til en borger i Lyngby-Taarb\u00e6k Kommune, har du mulighed for at indberette en utilsigtet h\u00e6ndelse. Det g\u00e6lder hvis du, eller du er p\u00e5r\u00f8rende til en borger i kommunen, modtager hjemmesygepleje, hjemmehj\u00e6lp, tandpleje, tr\u00e6ning, sundhedspleje eller bor p\u00e5 et af vores botilbud, Det betyder, at hvis du selv, eller en p\u00e5r\u00f8rende i Lyngby-Taarb\u00e6k Kommune i forbindelse med sundhedsopgaver, har oplevet en fejl eller lige-ved fejl, kan du indberette den til Patientombuddet (LINK http:\/\/www.patientombuddet.dk ). Du kan indberette sagen her: Indberet utilsigtet h\u00e6ndelse Genvej til Sundhedsv\u00e6senets rapporteringssystem Hvad er en utilsigtet h\u00e6ndelse En Utilsigtet H\u00e6ndelse er en begivenhed, der forekommer i forbindelse med sundhedsfaglig virksomhed , og i kommunalt regi i forbindelse med sundhedsfaglige ydelser. Utilsigtede h\u00e6ndelser omfatter h\u00e6ndelser og fejl, som ikke skyldes borgerens sygdom, og som enten er skadevoldende eller kunne have v\u00e6ret skadevoldende ( n\u00e6r-h\u00e6ndelser ). Indberetning forebygger gentagelse Lyngby-Taarb\u00e6k Kommune arbejder meget m\u00e5lrettet for at mindske og forebygge alle utilsigtede h\u00e6ndelser i forbindelse med vores sundhedsfaglige virke og har et konstant fokus p\u00e5 kvalitet og udvikling. Alle indberetninger bliver brugt i det fortsatte arbejde med at g\u00f8re samarbejdet med vores borgere s\u00e5 sikkert som muligt for alle. Form\u00e5let med rapporteringen er at l\u00e6re, s\u00e5 h\u00e6ndelserne ikke gentager sig og forebygges. For at f\u00e5 mest l\u00e6ring ud af h\u00e6ndelsen, er det ofte n\u00f8dvendigt at f\u00f8lge op p\u00e5 den. Det er derfor vigtigt, at den person, som kommunalt analyserer h\u00e6ndelsen, har dine kontaktoplysninger, dvs. navn, telefonnummer og eventuelle mailadresse. Det er vigtigt, at du i rapporten beskriver h\u00e6ndelsen s\u00e5 objektivt som muligt. Rapporteringssystemet er et ikke-sanktionerende system, dvs. at medarbejderen, der har v\u00e6ret involveret i h\u00e6ndelsen, p\u00e5 baggrund af rapporteringen ikke kan f\u00e5 sanktioner fra arbejdsgiveren, Sundhedsstyrelsen eller domstolene. Indberetningen til Patientombuddet skal udelukkende ses som et redskab til, at sundhedssektoren bliver bedre til at forebygge h\u00e6ndelserne og have fokus p\u00e5 vores arbejdsrutiner. Du kan f.eks. indberette sager, hvis du oplever utilsigtede h\u00e6ndelser ved: Sektorovergange . Det vil sige h\u00e6ndelser, der sker i forbindelse med en borgers\/patients overgang fra en sektor til en anden, f.eks. ved udskrivning fra hospital til plejehjem, midlertidige pladser eller eget hjem. Det kan v\u00e6re manglende papirer, glemte aftaler el.lign. Medicinering . F.eks. glemt medicin eller forkert dosis. Infektioner. Alle infektioner, der opst\u00e5r ved kontakt med sundhedsv\u00e6senet. Patientuheld . F.eks. fald. Du kan l\u00e6se mere p\u00e5 Patientombuddets hjemmeside : http:\/\/www.dpsd.dk Og Dansk Selskab for Patientsikkerheds hjemmeside: http:\/\/patientsikkerhed.dk\/index.php?id=251 . Har du yderligere sp\u00f8rgsm\u00e5l, er du velkommen til at kontakte en af kommunens risikomanagere. Udviklingskonsulent Marianne B\u00f8tcher mrb@ltk.dk Projektleder Charlotte Dorph Lyng cdly@ltk.dk\n"}