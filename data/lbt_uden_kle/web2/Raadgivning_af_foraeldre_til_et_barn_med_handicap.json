{"classes":[{"id":"","title":""}],"title":"R\u00e5dgivning af for\u00e6ldre til et barn med handicap","text":"N\u00e5r I bliver for\u00e6ldre til et barn med handicap, har I mulighed for at f\u00e5 r\u00e5dgivning og vejledning. R\u00e5dgivningen kan f.eks. dreje sig om barnets handicap, l\u00f8sningen af praktiske problemer eller om fremtidsperspektiver og aflastning. S\u00f8g om vejledning og r\u00e5dgiving Kommunen har ansvar for at give jer viden om, hvad barnets handicap kan komme til at betyde for familien. Hvis I har behov for specialviden, kan I kontakte: Center for Social Indsats Tofteb\u00e6ksvej 12 2800 Kgs. Lyngby Tlf.: 4597 3336 Mail: socialindsats@ltk.dk Center for uddannelse og P\u00e6dagogik Lyngby Torv 1 2800 Kgs. Lyngby Tlf: 2597 3000 Mail: Lyngby@ ltk.dk I kan ogs\u00e5 selv kontakte den nationale Videns- og Specialr\u00e5dgivningsorganisation (VISO) eller s\u00f8ge hj\u00e6lp hos handicap- eller patientorganisationer: R\u00e5dgivning om handicap hos VISO Danske Handicaporganisationer Sj\u00e6ldne Diagnoser I har ogs\u00e5 mulighed for at deltage i vores kursustilbud i forebyggelsescentret. Hj\u00e6lp til at finde den bedste st\u00f8tte Kommunen kan hj\u00e6lpe jer med at finde rundt i de forskellige muligheder for hj\u00e6lp og st\u00f8tte. Oftest vil en af kommunens medarbejdere selv ops\u00f8ge jer, men I kan ogs\u00e5 selv kontakte kommunen. Hvis I udelukkende s\u00f8ger r\u00e5dgivning, kan I f\u00e5 den anonymt, hvis I \u00f8nsker det. Kommunen oplyser jer om relevante st\u00f8ttetilbud og s\u00f8rger for at dr\u00f8fte familiens samlede situation med jer. Vi l\u00e6gger stor v\u00e6gt p\u00e5, at tilrettel\u00e6gge indsatsen i samarbejde med jer som for\u00e6ldre. Det er jer, der har problemerne t\u00e6t p\u00e5, og kun I kender hele familiens situation og dagligdag. Hver enkelt kommune har selvst\u00e6ndigt fastlagt de tilbud, der er til r\u00e5dighed for dens borgerne. Dette kaldes ogs\u00e5 for kommunens serviceniveau. I praksis betyder det, at ydelser og tilbud varierer fra kommune til kommune. L\u00e6s mere her: Sociale tilbud til b\u00f8rn og unge med handicap For\u00e6ldre til barn med fysisk elle psykisk handicap\n"}