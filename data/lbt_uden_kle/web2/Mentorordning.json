{"classes":[{"id":"","title":""}],"title":"Mentorordning","text":"Mentorordningen har til form\u00e5l at styrke din introduktion p\u00e5 en arbejdsplads eller til en uddannelse. Du har s\u00e5ledes mulighed for at f\u00e5 tilknyttet en mentor, der kan v\u00e6re med til at introducere, opl\u00e6re og vejlede dig som nyansat i enten ordin\u00e6r ans\u00e6ttelse, en ans\u00e6ttelse med l\u00f8ntilskud eller i en virksomhedspraktik. Mentoren kan v\u00e6re en ansat i den p\u00e5g\u00e6ldende virksomhed eller uddannelsesinstitution, eller kan v\u00e6re en ekstern konsulent. Hvem kan f\u00e5 en mentor? Der kan ydes st\u00f8tte til en mentorfunktion for personer, der er tilknyttet jobcenteret. Hvad best\u00e5r mentorfunktionen af? Ved en mentorfunktion forst\u00e5s, at en medarbejder i virksomheden\/uddannelsesinstitutionen eller en intern\/ekstern mentor varetager en s\u00e6rlig opgave med at introducere, vejlede eller opl\u00e6re personen, der ligger ud over, hvad arbejdsgiveren\/uddannelsesinstitutionen s\u00e6dvanligvis forventes at varetage. Der skal endvidere v\u00e6re mulighed for at give personlig vejledning i forhold til arbejdet\/uddannelsen som led i at fastholde personen i tilbuddet. Ud fra en konkret vurdering af behov og foruds\u00e6tninger hos personen, der er under opl\u00e6ring, fasts\u00e6ttes et timetal for mentorfunktionen. Betingelser for st\u00f8tte Det er en betingelse for at yde st\u00f8tte til en mentorfunktion, at denne er afg\u00f8rende for, at personen kan fungere i det p\u00e5g\u00e6ldende tilbud eller ordin\u00e6re arbejde. Bevillingen gives af jobcentret udfra en konkret vurdering. Lovgrundlag Du kan l\u00e6se mere om den konkrete lovgivning p\u00e5 omr\u00e5det her .\n"}