{"classes":[{"id":"","title":""}],"title":"Takster","text":"Kommunalbestyrelsen har med virkning fra 1. januar 2013 fastsat for\u00e6ldrebetaling s\u00e5ledes: Dagpleje 3.035 kr. i 11 m\u00e5neder Vuggestuer 3.035 kr. i 11 m\u00e5neder B\u00f8rnehaver (til d. 31.03.2013) B\u00f8rnehaver (fra d. 01.04.2013) 1.780 kr. i 11 m\u00e5neder 1.790 kr. i 11 m\u00e5neder Skolefritidsordninger 1.888 kr. i 11 m\u00e5neder Fritidsklubber 1.280 kr. i 11 m\u00e5neder Ungdomsklubber 200 kr. i 11 m\u00e5neder Institutioner med s\u00e6rlig egenbetaling: Rudolf Steiner B\u00f8rnehaven, Enhj\u00f8rningen Rudolf Steiner B\u00f8rnehaven, Enhj\u00f8rningen 1.382 kr. i 11 m\u00e5neder (3\/4 tid) 1.390 kr. i 11 m\u00e5neder (fra d. 01.04.2013) Rudolf Steiner Udeb\u00f8rnehaven, Stjernedalen Rudolf Steiner Udeb\u00f8rnehaven, Stjernedalen 1.165 kr. i 11 m\u00e5neder (1\/2 tid) 1.170 kr. i 11 m\u00e5neder (fra d. 01.04.2013) Juli m\u00e5ned er betalingsfri. (Kun hvis du bor og benytter et dagtilbud i Lyngby-Taarb\u00e6k Kommune). Frokostordning I samtlige Daginstitutioner i Lyngby-Taarb\u00e6k Kommune har b\u00f8rnene deres egen madpakke med til frokost. For\u00e6ldrene sp\u00f8rges hvert andet \u00e5r (sidste gang i efter\u00e5ret 2012) om de \u00f8nsker en for\u00e6ldrebetalt frokostordning i institutionen. N\u00e5r for\u00e6ldrene skal tr\u00e6ffe beslutning om de \u00f8nsker en frokostordning, skal de tage stilling til et konkret forslag og en konkret pris. I dagplejen er alle m\u00e5ltider inkluderet i taksten. Private institutioner Hvis du s\u00f8ger oplysninger om takster til de private dagtilbud, B\u00f8rnehaven Marieh\u00f8j, Dyrehavens Skovb\u00f8rnehave, Skovb\u00f8rnehaven Marieh\u00f8nen eller Skovbo Skovb\u00f8rnehave, bedes du rette henvendelse direkte til disse dagtilbud . Opkr\u00e6vning ved overgang fra vuggestue til b\u00f8rnehave I b\u00f8rnehuse (integrerede institutioner) skifter egenbetalingen til b\u00f8rnehavetakst den f\u00f8rste i den m\u00e5ned, hvor dit barn fylder 3 \u00e5r. Dette g\u00e6lder ogs\u00e5 i de b\u00f8rnehuse, hvor der er aldersintegrerede grupper. Hvis dit barn flyttes fra vuggestuegruppe til b\u00f8rnehavegruppe, f\u00f8r det fylder 3 \u00e5r, skifter taksten hermed. I dagplejen og i de rene vuggestuer, der skifter taksten f\u00f8rst, n\u00e5r dit barn flyttes til b\u00f8rnehave. Opkr\u00e6vning ved skift mellem institutionstyper Du skal v\u00e6re opm\u00e6rksom p\u00e5, at ved skift fra b\u00f8rnehave til SFO, eller fra SFO til klub, vil din betaling automatisk blive afmeldt betalingsservice, og evt. tilmelding skal foretages p\u00e5 ny. N\u00e5r din opkr\u00e6vning er blevet afmeldt betalingsservice, vil din opkr\u00e6vning for pladsen blive sendt med posten eller til din E-boks. Betaling Betalingen forfalder m\u00e5nedsvis forud . Hvis betalingsfristen ikke overholdes, vil der i forbindelse med fremsendelse af rykkerskrivelsen blive p\u00e5f\u00f8rt et gebyr p\u00e5 250 kr. S\u00f8skendetilskud Du f\u00e5r s\u00f8skenderabat, hvis du har mere end et barn i dagtilbud eller SFO. Du betaler fuld pris for den dyreste plads, og 50% for de \u00f8vrige pladser. Der gives ikke s\u00f8skenderabat p\u00e5 b\u00f8rn der g\u00e5r i Fritids- og ungdomsklub. S\u00f8skendebegrebet omfatter biologiske s\u00f8skende, adoptivs\u00f8skende, og sammenbragte b\u00f8rn med ophold i hjemmet (samme folkeregisteradresse). B\u00f8rn af ikke samlevende for\u00e6ldre med f\u00e6lles for\u00e6ldremyndighed, som bor lige meget hos begge for\u00e6ldre, medt\u00e6lles som s\u00f8skende hos den af for\u00e6ldrene, hvor de er tilmeldt folkeregisteret. Frit valg af skole over kommunegr\u00e6nserne V\u00e6lger du en skole\/SFO i en anden kommune end bop\u00e6lskommunen, skal du betale bop\u00e6lskommunens takst for SFO-pladsen. Takstfasts\u00e6ttelse og tilskud For\u00e6ldrenes egenbetaling for dagpleje, vuggestuer og b\u00f8rnehave m\u00e5, efter Dagtilbudsloven, maksimalt udg\u00f8re 25 % af institutionens driftsudgifter ekskl. ejendomsudgifter. Dog betaler kommunen en h\u00f8jere andel til dagplejen for at sikre den samme takst for en vuggestue- og en dagplejeplads. Det kommunale tilskud udg\u00f8r s\u00e5ledes mindst 75 % af bruttodriftsudgifterne.\n"}