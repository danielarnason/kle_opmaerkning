{"classes":[{"id":"","title":""}],"title":"Br\u00e6ndeovne","text":"Har du en br\u00e6ndeovn er det vigtigt, at du fyrer fornuftig for at minimere udledningen af sundhedsskadelige stoffer. Du kan hente gode r\u00e5d p\u00e5 Milj\u00f8styrelsens hjemmeside . Du kan fjerne helt op til 80% af de sundhedsskadelige partikler i r\u00f8gen fra din br\u00e6ndeovn, hvis du t\u00e6nder op i toppen af br\u00e6ndet. En ny m\u00e5ling fra Milj\u00f8styrelsen viser, at kun hver fjerde af landets br\u00e6ndeovnsbrugere t\u00e6nder rigtigt op i toppen af br\u00e6ndet. Home party Derfor tilbyder Milj\u00f8styrelsen og Skorstensfejerlauget nu, at alle kan f\u00e5 et gratis bes\u00f8g af en skorstensfejermester, som viser, hvordan man t\u00e6nder rigtigt op i br\u00e6ndeovnen. Du skal blot samle en gruppe af dine venner, naboer eller kolleger, s\u00e5 kommer skorstensfejermesteren forbi. Du bestiller et home party p\u00e5 Milj\u00f8styrelsens hjemmeside, hvor du ogs\u00e5 kan se Milj\u00f8styrelsens to sm\u00e5 film om rygestop-guide for br\u00e6ndeovne og om et home party med skorstensfejeren. Husk at tilmelde dig Facebook-siden F\u00e5 renere r\u00f8g fra din br\u00e6ndeovn , hvor du ogs\u00e5 kan finde tips og gode r\u00e5d samt stille sp\u00f8rgsm\u00e5l. Du kan ogs\u00e5 downloade flyer Guide for br\u00e6ndeovne , som du kan dele rundt i dit nabolag, s\u00e5 der er endnu flere, der kan l\u00e6re at t\u00e6nde rigtigt op. Er du generet af naboens br\u00e6ndeovn? Hvis du er generet af naboens br\u00e6ndeovn kan du kontakte naboen og skorstensfjeren og i f\u00e6llesskab finder en l\u00f8sning. Lyngby-Taarb\u00e6k Kommunes skorstensfejermester: Tom H\u00f8eg Andersen Telefon: 45 85 52 06 Mobil: 40 17 52 09 Hvis dette ikke l\u00f8ser problemet kan du indsende en klage til kommunen.\n"}