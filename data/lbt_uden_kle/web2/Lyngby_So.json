{"classes":[{"id":"","title":""}],"title":"Lyngby S\u00f8","text":"Lyngby S\u00f8 er en af de tre s\u00f8er, som M\u00f8lle\u00e5en l\u00f8ber gennem til sit udl\u00f8b i \u00d8resund. S\u00f8en, der udover Lyngby-Taarb\u00e6k ogs\u00e5 h\u00f8rer til Gladsaxe Kommune, er lavvandet og har to \u00f8er - Storeholm og Lilleholm. Ved s\u00f8ens nordlige bred ligger den fredede og natursk\u00f8nne Lyngby \u00c5mose, og mod syd finder du Folkeparken, der har fungeret som et rekreativt \u00e5ndehul i 80 \u00e5r. Fakta om Lyngby S\u00f8 Areal 57,1 hektar Middeldybde: 1,6 meter St\u00f8rste dybde: 3,3 meter Volumen: 940.000 kubikmeter Beskyttet natur Lyngby S\u00f8 er et 3-omr\u00e5de under Naturbeskyttelsesloven. Paragraffen omfatter s\u00f8er og vandhuller p\u00e5 over 100 m2. Beskyttelsen betyder, at der som udgangspunkt ikke m\u00e5 \u00e6ndres p\u00e5 s\u00f8ens tilstand. En \u00e6ndring kan fx v\u00e6re at etablere bade- og b\u00e5debroer eller uds\u00e6tte fisk og \u00e6nder. I 2010 blev Lyngby S\u00f8 og Bagsv\u00e6rd S\u00f8 med omgivelser fredet. Badning Lyngby S\u00f8 er ikke egnet til badning, da vandkvaliteten ikke opfylder kravene i badevandsbekendtg\u00f8relsen. L\u00e6s mere om badning i kommunen . Sejlads Det er tilladt for alle at sejle i kano, kajak eller rob\u00e5d p\u00e5 Lyngby S\u00f8. Hvis du vil sejle med motor, skal du f\u00f8rst s\u00f8ge om tilladelse hos kommunen. Baadfarten sejler p\u00e5 s\u00f8en i sommerperioden, og der er en del kano-, kajak- og roklubber i omr\u00e5det. Foretr\u00e6kker du selv at gribe \u00e5rerne, kan du leje rob\u00e5de, kanoer og kajakker ved Nybro og Frederiksdal . Fiskeri Lystfiskeri med medegrej er tilladt \u00e5ret rundt langs \u00c5mosen ved den nordlige bred af s\u00f8en. B\u00e5dfiskeri kr\u00e6ver medlemskab af lystfiskeriforeningen . Lyngby S\u00f8 har en stor bestand af brasen og skaller, men karper trives ogs\u00e5 i s\u00f8en. Husk at du skal indl\u00f8se fisketegn , f\u00f8r du fisker i s\u00f8en. Pensionister og b\u00f8rn under 18 \u00e5r er dog undtaget denne regel. L\u00e6s mere om lyst- og fritidsfiskeri hos Fiskeridirektoratet . Vandre- og cykelruter Afpr\u00f8v den 4,5 kilometer lange Hjertesti , der l\u00f8ber langs bredden hele vejen rundt om s\u00f8en. Ruten begynder og slutter i Folkeparken. Du kan ogs\u00e5 cykle de 12 kilometer rundt om b\u00e5de Bagsv\u00e6rd og Lyngby S\u00f8. P\u00e5 turen kommer du blandt andet forbi Klopstock Egen i \u00c5mosen, Frederiksdal Slot, Bagsv\u00e6rd S\u00f8park og Aldershvile Slotsruin. Vis hensyn til de andre brugere af vandre- og cykelruterne og f\u00f8lg retningslinjerne for f\u00e6rdsel p\u00e5 cykel i skoven. Find flere forslag til cykel- og vandreture p\u00e5 Motionsportalen . V\u00e6rd at se Nyd frokosten i Folkeparken eller g\u00e5 p\u00e5 opdagelse i den stemningsfulde og mangfoldige Lyngby \u00c5mose . F\u00e5 inspiration til flere sev\u00e6rdigheder og naturoplevelser via Ud i Naturen-kortet . L\u00e6s ogs\u00e5: M\u00f8lle\u00e5dalen Se ogs\u00e5: Cykelkort - Fiskeb\u00e6k til Lyngby S\u00f8\n"}