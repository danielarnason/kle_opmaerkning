{"classes":[{"id":"","title":""}],"title":"L\u00f8ntilskudsjob","text":"Som ledig f\u00e5r du mulig hed for at genopfriske og udvide dine faglige, sociale eller sproglige kompetencer. Form\u00e5let er at g\u00f8re det muligt for dig som ledig at vende tilbage til arbejdsmarkedet p\u00e5 normale vilk\u00e5r. S\u00e5dan fungerer det Ans\u00e6ttelse med l\u00f8ntilskud hos offentlige eller private arbejdsgivere efter LAB kap. 12 kan tilbydes ledige kontanthj\u00e6lps- eller starthj\u00e6lpsmodtagere, der har behov for opl\u00e6ring eller genoptr\u00e6ning af sociale, faglige eller sproglige kompetencer. Hos private arbejdsgivere skal den ledige have haft mindst 6 m\u00e5neders forudg\u00e5ende ledighed. Hvor oprettes l\u00f8ntilskudsjob? L\u00f8ntilskudsjob foreg\u00e5r p\u00e5 en privat eller en offentlig arbejdsplads og kan som udgangspunkt foreg\u00e5 inden for alle typer af erhverv. Det er dog en betingelse, at der er tale om en nettoudvidelse af antallet af ansatte hos den arbejdsgiver, der tilbyder et l\u00f8ntilskudsjob. Ved nettoudvidelse forst\u00e5s merbesk\u00e6ftigelse i forhold til virksomhedens normale besk\u00e6ftigelse. Ans\u00e6ttelse med l\u00f8ntilskud kan dog ikke etableres i den virksomhed, du senest har v\u00e6ret ansat i. Arbejdsvilk\u00e5r og l\u00f8n Arbejdsvilk\u00e5rene svarer til de overenskomstm\u00e6ssige eller de vilk\u00e5r, der s\u00e6dvanligvis g\u00e6lder for tilsvarende arbejde. Du vil alts\u00e5 v\u00e6re p\u00e5 arbejdspladsen p\u00e5 lige vilk\u00e5r med \u00f8vrige ansatte. Du vil ogs\u00e5 v\u00e6re omfattet af lov om dagpenge ved sygdom eller f\u00f8dselhttps:\/\/www.retsinformation.dk\/Forms\/R0710.aspx?id=30131og lov om ferie https:\/\/www.retsinformation.dk\/Forms\/R0710.aspx?id=145329. Du f\u00e5r som udgangspunkt en l\u00f8n, der svarer til overenskomstm\u00e6ssig mindstel\u00f8n eller, hvad der s\u00e6dvanligvis g\u00e6lder for tilsvarende arbejde. Der g\u00e6lder dog s\u00e6rlige regler, n\u00e5r der oprettes ans\u00e6ttelse med l\u00f8ntilskud p\u00e5 en offentlig arbejdsplads. L\u00f8nnen er A-skattepligtig. Et l\u00f8ntilskudsjob kan dog maks. vare i op til 1 \u00e5r. Hvordan g\u00f8r du? Er du interesseret i et l\u00f8ntilskudsjob, s\u00e5 kontakt din arbejdsmarkedsr\u00e5dgiver i Jobcentret. Du kan selv finde en arbejdsplads, eller jobcentret kan hj\u00e6lpe dig med at finde en. Lovgrundlag Lov om en aktiv besk\u00e6ftigelsesindsats\n"}