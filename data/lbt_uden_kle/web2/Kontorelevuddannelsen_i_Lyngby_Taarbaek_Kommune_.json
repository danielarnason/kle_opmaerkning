{"classes":[{"id":"","title":""}],"title":"Kontorelevuddannelsen i Lyngby-Taarb\u00e6k Kommune ","text":"Uddannelsen Som elev i Lyngby-Taarb\u00e6k Kommune f\u00e5r du en bred uddannelse inden for kontorfaget. Uddannelsestiden er 2 \u00e5r og indeholder et 15 ugers skoleophold fordelt p\u00e5 4 perioder, inklusiv en studietur til Bruxelles. Placering Du bliver som kontorelev placeret minimum 2 forskellige centre\/stabe, medmindre dit uddannelsesvalg g\u00f8r, at du \u00f8nsker at blive i samme center begge \u00e5r. Arbejdstid og l\u00f8n Som kontorelev i kommunen har du en 37 timers arbejdsuge med flekstid. Elever ved Lyngby-Taarb\u00e6k Kommune afl\u00f8nnes efter overenskomst mellem HK og Lyngby-Taarb\u00e6k kommune. Ferie N\u00e5r du starter i Lyngby-Taarb\u00e6k Kommune som kontorelev, f\u00e5r du f\u00f8rstkommende maj tildelt 6 ugers ferie, selvom du ikke har optjent det hele. Kontakt med de andre elever Vi g\u00f8r meget ud af, at kommunens kontorelever l\u00e6rer hinanden godt at kende. Kommunen giver bl.a. \u00f8konomisk st\u00f8tte til en introtur, som eleverne selv arrangerer. Desuden holder vi elevm\u00f8der min. hver 3. m\u00e5ned. Her taler vi om, hvad der r\u00f8r sig i de forskellige afdelinger, om fremtidige arrangementer og meget andet. Hvem er du? Du har afsluttet HG2, HHX eller HF\/STX med 12 ugers grundforl\u00f8b. Du kan lide at have med mennesker at g\u00f8re, du er engageret og ansvarsbevidst. Du er udadvendt, loyal og har gode samarbejdsevner, og du kan arbejde selvst\u00e6ndigt. Du har et grundl\u00e6ggende kendskab til IT p\u00e5 brugerniveau. Efter endt uddannelse F\u00e6rdiguddannede kontorelever kan s\u00f8ge ledige stillinger ved administrationen p\u00e5 lige fod med eksterne ans\u00f8gere. Ans\u00f8gning Har vi vakt din interesse, kan du evt. kontakte kontorchef Kim Bjernvig, tlf. 45973224, e-mail kbj@ltk.dk eller hold \u00f8je med vores annonce i januar m\u00e5ned.\n"}