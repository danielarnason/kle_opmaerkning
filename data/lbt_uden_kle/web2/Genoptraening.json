{"classes":[{"id":"","title":""}],"title":"Genoptr\u00e6ning","text":"Genoptr\u00e6ning gives efter en konkret og individuel vurdering. Har du efter sygehusindl\u00e6ggelse behov for genoptr\u00e6ning kan du f\u00e5 tr\u00e6ning, s\u00e5fremt et regionssygehus har udarbejdet en genoptr\u00e6ningsplan om almen genoptr\u00e6ning. Tr\u00e6ningen gives som et ergo- og\/eller fysioterapeutisk dagtilbud p\u00e5 et tr\u00e6ningscenter i Lyngby-Taarb\u00e6k Kommune, Gentofte Kommune eller Rudersdal Kommune, afh\u00e6ngigt af din diagnose og bevilling. I nogle tilf\u00e6lde vil genoptr\u00e6ningen foreg\u00e5 i egen bolig, hvis dette er mest hensigtsm\u00e6ssigt. Du kan l\u00e6se mere om hvilke elementer der indg\u00e5r i genoptr\u00e6ningsydelsen i vores kvalitetsstandarder. Mere om genoptr\u00e6ning L\u00e6s mere p\u00e5 Borger.dk om muligheden for genoptr\u00e6ning Hvis jeg har behov for tr\u00e6ning i forbindelse med d\u00f8gnophold Har du et betydeligt tab af f\u00e6rdigheder og derfor ikke kan klare dig hjemme, eller har du behov for en tv\u00e6rfaglig indsats og du ikke kan benytte et dagtilbud, kan visitatatioen bevilge genoptr\u00e6ning (rehabilitering) i form af d\u00f8gnophold p\u00e5 Tr\u00e6ningscenter Fortunen. Hvad koster det? Genoptr\u00e6ningsforl\u00f8bet er gratis. For d\u00f8gnophold vil der v\u00e6re betaling til d\u00e6kning af forplejning m.v. Hvis du ikke selv kan transporterer dig til tr\u00e6ningscentret er der mulighed for, at du kan bliver k\u00f8rt, Der er egenbetaling for k\u00f8rsel til tr\u00e6ningscentret. Betaling for k\u00f8rsel sker ved indeholdelse i den sociale pension, m\u00e5nedsvis bagud. Frit valg p\u00e5 genoptr\u00e6ning Har du en genoptr\u00e6ningsplan udarbejdet af regionssygehuset kan du if\u00f8lge reglerne om frit valg v\u00e6lge genoptr\u00e6ning p\u00e5 andre kommuners institutioner. \u00d8nsker du at v\u00e6lge frit, hvor du f\u00e5r tr\u00e6ning, skal du selv tr\u00e6ffe aftale med den respektive kommune herom og efterf\u00f8lgende kontakte visitationen i Lyngby-Taarb\u00e6k kommune. S\u00e5fremt du \u00f8nsker at modtage din tr\u00e6ning i andre kommuner, skal du selv betale den fulde udgift til k\u00f8rsel fra kommunegr\u00e6nsen til det p\u00e5g\u00e6ldende tr\u00e6ningssted. Kontakt visitationen \u00d8nsker du at s\u00f8ge om genoptr\u00e6ning skal du kontakte visitationen i Center for Tr\u00e6ning og Omsorg via mail eller p\u00e5 telefon 45 97 30 00.\n"}