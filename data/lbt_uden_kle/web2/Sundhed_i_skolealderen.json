{"classes":[{"id":"","title":""}],"title":"Sundhed i skolealderen","text":"Form\u00e5let Sundhedstjenesten skal bidrage til at sikre b\u00f8rn og unge en sund opv\u00e6kst og skabe gode foruds\u00e6tninger for en sund voksentilv\u00e6relse. M\u00e5let er, at b\u00f8rn og unge gradvist gennem skoleforl\u00f8bet l\u00e6rer at tage ansvar for egen sundheds ved at handle velovervejet og m\u00e5lbevidst. Sundhedstjenestens tilbud Sundhedstjenestens kontakt med b\u00f8rnene er en kombination af samtaler, unders\u00f8gelser og undervisning. Samtalerne omhandler sundhedsm\u00e6ssige forhold af betydning for barnet \/den unge. De vil foreg\u00e5 enkeltvis eller i mindre grupper. I samarbejde med l\u00e6rerne deltager sundhedsplejersken i undervisning p\u00e5 nogle klassetrin. Sundhedstjenestens opgave er sundhedsfremmende og forebyggende. Ved behov for behandling, eller yderligere unders\u00f8gelser kan der henvises til praktiserende l\u00e6ge, \u00f8jenl\u00e6ge eller \u00f8rel\u00e6ge. Sundhedstjenestens tilbud afh\u00e6nger af det enkeltes barns behov, men omfatter typisk: B\u00f8rnehaveklasse Indskolingsunders\u00f8gelse og samtale med sundhedsplejersken. Unders\u00f8gelse af syn og h\u00f8relse. Barnet vejes og m\u00e5les. For\u00e6ldrene inviteres med. 1. klasse Unders\u00f8gelse af h\u00f8jde og v\u00e6gt. Klassen bliver tilbudt en f\u00e6lles sundhedsp\u00e6dagogisk aktivitet af sundhedsplejersken. 3. klasse og 5. klasse Samtale med sundhedsplejersken. Unders\u00f8gelse af synet, barnet kan blive vejet og m\u00e5lt. 7. klasse Samtale med sundhedsplejersken. Unders\u00f8gelse af synet. Den unge vejes og m\u00e5les. 9. klasse Udskolingsunders\u00f8gelse ved sundhedsplejerske. Efter behov tilbydes yderligere samtaler eller unders\u00f8gelser hos sundhedsplejerske. Inden de planlagte samtaler og unders\u00f8gelser f\u00e5r barnet en invitation med hjem, som man sammen kan tale om. Denne skal underskrives af for\u00e6ldrene for at give samtykke til unders\u00f8gelsen og efterf\u00f8lgende samtale med klassel\u00e6reren. Efter samtale og unders\u00f8gelse af b\u00f8rnene i den enkelte klasse taler vi med klassel\u00e6reren. Vi taler om barnets trivsel i klassen og om sundhedsm\u00e6ssige forhold (for eksempel synet eller h\u00f8relsen) som kan have betydning for dets skolegang. Hvis der sammen med for\u00e6ldrene vurderes, at barnet\/ den unge har behov for yderligere indsats, kan vi henvise til \u00f8vrige tv\u00e6rfaglige samarbejdspartnere. Det kunne for eksempel v\u00e6re skolens psykolog, talep\u00e6dagog, socialr\u00e5dgiver eller andre. Ufrivillig vandladning. For b\u00f8rn fra 7 \u00e5rs alderen har sundhedsplejen et tilbud om hj\u00e6lp via ringeapparatmetoden. Man kan kontakte sundhedsplejerske Karin Andreasen p\u00e5 telefon 24 20 93 51 for yderligere information. Du kan hente pjecen her i PDF format: Om at tisse i sengen om natten PDF om ufrivillig vandladning SUND NU - tilbud til familier med overv\u00e6gtige b\u00f8rn Sundhedstjenesten tilbyder bes\u00f8g i hjemmet til familier med b\u00f8rn som er overv\u00e6gtige. I f\u00f8rste omgang vil tilbudet v\u00e6re rettet mod familier med b\u00f8rn i b\u00f8rnehaveklasse, 1. klasse og 2. klasse. For\u00e6ldrene vil f\u00e5 tilbudt et bes\u00f8g i hjemmet, hvor man har fokus p\u00e5 familiens kost og bev\u00e6gelsesvaner. Er du interesseret i at h\u00f8re mere, er du velkommen til at kontakte en af sundhedsplejerskerne fra Sund Nu gruppen: Kirsten Dahlgaard 24 20 93 54 Lone Wind 24 20 93 37 Line Egebj\u00e6rg 26 30 15 13 Lus Alle med h\u00e5r p\u00e5 hovedet kan blive smittet med lus . Hvis der er konstateret lus i barnets skole\/institution, anbefales det at k\u00e6mme h\u00e5ret dagligt for at finde levende lus. S\u00e5 l\u00e6nge der er lus blandt b\u00f8rnene er der risiko for at blive smittet igen og igen. Luseplagen oph\u00f8rer kun, hvis alle unders\u00f8ges og alle smittede behandles. Du kan hente lusepjecen her: S\u00e5dan kommer du lus til livs PDF med information om lus Hygiejne og h\u00e5ndvask N\u00e5r man er mange mennesker sammen hver dag, er det vigtigt at have en god hygiejne. H\u00e5ndvask neds\u00e6tter risikoen for at blive smittet med infektionssygdomme, b\u00e5de for b\u00f8rn og voksne. Du kan hente hygiejne pjecen her: La v\u00e6r og smit - vask h\u00e6nder tit PDF om hygiejne ved h\u00e5ndvask\n"}