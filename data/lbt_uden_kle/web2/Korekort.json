{"classes":[{"id":"","title":""}],"title":"K\u00f8rekort","text":"Forny dit k\u00f8rekort Du skal henvende dig til kommunen, n\u00e5r du vil forny eller \u00e6ndre dit k\u00f8rekort. \u00d8nsker du at f\u00e5 udstedt et nyt k\u00f8rekort - hvis du fx har skiftet navn, eller dit kort er slidt - koster det 260 kr. Fornyelse af et almindeligt k\u00f8rekort p\u00e5 grund af alder koster 30 kr. og kr\u00e6ver desuden en l\u00e6geattest fra din egen l\u00e6ge. Husk at medbringe et billede til l\u00e6gen. Du skal henvende dig i kommunens borgerservice og samtidig medbringe: Et vellignende foto (se reglerne for foto her ) Dit gamle k\u00f8rekort L\u00e6geattest (Bem\u00e6rk! Kun ved fornyelse af k\u00f8rekort p\u00e5 grund af alder, sygdom eller ved fornyelse af erhvervsk\u00f8rekort) Er dit k\u00f8rekort bortkommet Hvis du har mistet eller beskadiget dit k\u00f8rekort, skal du henvende dig til kommunens borgerservice, som kan hj\u00e6lpe dig med f\u00e5 udstedt et midlertidigt k\u00f8rekort og bestille et nyt. Medbring: Et vellignende foto (se reglerne for foto her ) Pas eller d\u00e5bsattest Hvor l\u00e6nge er mit k\u00f8rekort gyldigt? Alle k\u00f8rekort, kommunen udsteder i dag, har en gyldighedsperiode p\u00e5 h\u00f8jest 15 \u00e5r afh\u00e6ngig af k\u00f8rekortets kategori(er), din alder og dit helbred. K\u00f8rekort, der er udstedt f\u00f8r den 19. januar 2013, bevarer indtil videre den gyldighedsperiode, som er anf\u00f8rt p\u00e5 kortet. Alle k\u00f8rekort skal dog senest 18. januar 2033 v\u00e6re ombyttet til et EU-k\u00f8rekort. EU-k\u00f8rekortet er et plastikkort og ligner et kreditkort. Efter du er fyldt 70 \u00e5r er gyldighedstiden fastsat p\u00e5 baggrund af din alder: er du fyldt 70 \u00e5r men ikke 71 \u00e5r: 4 \u00e5r er du fyldt 71 \u00e5r men ikke 72 \u00e5r: 3 \u00e5r er du fyldt 72 \u00e5r men ikke 80 \u00e5r: 2 \u00e5r er du over 80 \u00e5r, er gyldigheden: 1 \u00e5r Kommunen kan i s\u00e6rlige tilf\u00e6lde - bl.a. som f\u00f8lge af helbredsm\u00e6ssige grunde udstede k\u00f8rekort med kortere gyldighed end n\u00e6vnt ovenfor. l\u00e6s mere om k\u00f8rekort p\u00e5 borger.dk Generhvervelse af k\u00f8rekort Har du f\u00e5et frakendt dit k\u00f8rekort, og vil du gerne have det igen, skal du generhverve kortet. Er dit k\u00f8rekort frakendt for en betinget periode, skal du m\u00f8de personligt op i dit borgerservicecenter og medbringe: Et gyldigt pas eller sundhedskort (sygesikringsbevis) Et brev vedr\u00f8rende frakendelsen, hvoraf det fremg\u00e5r, inden for hvilket tidsrum du skal til kontrollerende pr\u00f8ve Et vellignende foto, der lever op til de nyeste retningslinjer for foto til k\u00f8rekort. (se regler for foto her (link)) l\u00e6s mere om generhvervelse af k\u00f8rekort p\u00e5 politi.dk Internationalt k\u00f8rekort Det internationale k\u00f8rekort er en overs\u00e6ttelse af dit danske k\u00f8rekort. Det er ikke en erstatning for dit danske k\u00f8rekort, men et bevis for, at du har ret til at k\u00f8re bil. Det internationale k\u00f8rekort er gyldigt i et \u00e5r fra den dag, det bliver udstedt. Du kan ikke forl\u00e6nge kortet. I stedet skal du have udstedt et nyt. Det koster 25 kroner at f\u00e5 udstedt et internationalt k\u00f8rekort. Medbring: Dit k\u00f8rekort Et vellignende foto (se regler for foto her (Link) K\u00f8rekort til knallert - knallertbevis Du m\u00e5 f\u00f8rst k\u00f8re p\u00e5 knallert, n\u00e5r du er fyldt 16 \u00e5r, men du m\u00e5 allerede begynde at g\u00e5 til undervisning for at f\u00e5 dit knallertbevis, n\u00e5r du er fyldt 15 \u00e5r. Kontakt ungdomsskolen for yderligere information.\n"}