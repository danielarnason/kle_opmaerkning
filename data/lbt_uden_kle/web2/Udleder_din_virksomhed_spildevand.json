{"classes":[{"id":"","title":""}],"title":"Udleder din virksomhed spildevand?","text":"Alle virksomheder, hvor aktiviteterne give anledning til processpildevand, skal have tilladelse til at udlede spildevandet til offentlig kloak. Med processpildevand menes der spildevand fra virksomhedens produktion og drift. Det er ikke almindeligt sanit\u00e6rt spildevand. Hvorn\u00e5r skal jeg s\u00f8ge om spildevandstilladelse? Du skal s\u00f8ge om spildevandstilladelse n\u00e5r, du: Etablerer din virksomhed Udvider eller \u00e6ndrer din virksomhed og dette medf\u00f8rer \u00e6ndring af spildevandet Ans\u00f8gningen om spildevandstilladelse skal indsendes til Center for Milj\u00f8 Plan gerne elektronisk p\u00e5 miljoplan@ltk.dk eller til Lyngby-Taarb\u00e6k Kommunen, R\u00e5dhuset, Lyngby Torv 17, 2800 Kgs. Lyngby. Har du en benzin- eller olieudskiller s\u00e5 l\u00e6s Vejledning til brugere af benzin- og olieudskillere . Hvad er en spildevandstilladelse? En spildevandstilladelse giver dig lov til at udlede spildevand fra din virksomhed til offentlig kloak p\u00e5 givne vilk\u00e5r. Tilladelsen skal sikre, at indholdet af milj\u00f8fremmede stoffer i spildevandet, korrosion af det offentlige kloaknet minimeres, samt at kommunens renseanl\u00e6g har kapacitet til at modtage og rense spildevandet. Kontakt os tidligt i forl\u00f8bet For hurtig og god sagsbehandling er det vigtigt at ans\u00f8gningsmaterialet belyser alle spildevandsforhold. Du er velkommen til at kontakte Center for Milj\u00f8 og Plan s\u00e5 tidligt som muligt i planl\u00e6gningsforl\u00f8bet. Vi kan vejlede om relevante love og regler, og hvordan du skal ans\u00f8ge. N\u00e5r vi har modtaget din ans\u00f8gning sender vi inden for 10 arbejdsdagen en kvittering for modtagelsen. Vi udarbejder spildevandstilladelsen s\u00e5 hurtigt som muligt, men der kan desv\u00e6rre g\u00e5 op til tre m\u00e5neder fra vi har modtaget alle oplysninger i sagen.\n"}