{"classes":[{"id":"","title":""}],"title":"Modersm\u00e5lsundervisning","text":"Dit barn kan blive undervist i sit modersm\u00e5l fra det \u00e5r det begynder i b\u00f8rnehaveklasse, men der er s\u00e6rlige regler for, hvem der har ret til det. For b\u00f8rn fra EU- og E\u00d8S-landene (lsand, Norge, Lischtenstein), F\u00e6r\u00f8erne og Gr\u00f8nland er det gratis at deltage i modersm\u00e5lsundervisning. Der er brugerbetaling for elever fra andre lande og egenbetalingen er 2\/3 af den samlede udgift. Bel\u00f8bet opkr\u00e6ves af Lyngby-Taarb\u00e6k Kommune i 2 rater i januar og august. N\u00e5r der er 12 tilmeldte elever til et hold, opretter kommunen modersm\u00e5lsundervisningen og der tilknyttes en kvalificeret l\u00e6rer. Hvis det ikke er muligt at oprette hold i Lyngby-Taarb\u00e6k Kommune, kan dit barn g\u00e5 til modersm\u00e5lsundervisning i en anden kommune, hvor der er oprettet undervisning i dit barns modersm\u00e5l. Modersm\u00e5lsundervisningen f\u00f8lger skole\u00e5ret. Tilmeldingsfristen er den 1. maj. Du kan hente en blanket her Du kan l\u00e6se mere om modersm\u00e5lsundervisning her\n"}