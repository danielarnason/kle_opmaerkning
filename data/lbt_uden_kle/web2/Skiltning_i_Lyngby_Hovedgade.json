{"classes":[{"id":"","title":""}],"title":"Skiltning i Lyngby Hovedgade","text":"Lyngby Hovedgade har mange kvaliteter, b\u00e5de som handelsgade og som byrum. N\u00e5r du planl\u00e6gger forandringer, som ber\u00f8rer facadeudtrykket er det derfor vigtigt at se p\u00e5 helheden og v\u00e6lge l\u00f8sninger, der passer b\u00e5de i gadebilledet og til bygningen. Er du i tvivl, om den forandring du \u00f8nsker er gangbar, kan en forh\u00e5ndsdialog med kommunen v\u00e6re en god ide. V\u00e6r opm\u00e6rksom p\u00e5 at overholde den g\u00e6ldende lokalplan, f.eks. nr. 28 og 32, der d\u00e6kker store dele af bymidten. Se hvilken lokalplan, der g\u00e6lder for din ejendom her . Hvis du skal renovere husfacaden, s\u00e6tte ny skiltning eller markise op, skal du s\u00f8ge om tilladelse hos kommunen. Du m\u00e5 ikke g\u00e5 i gang med udf\u00f8relsen, f\u00f8rend du har f\u00e5et skriftlig tilladelse. For at kunne vurdere din ans\u00f8gning skal den indeholde f\u00f8lgende oplysninger: Fuldmagt fra ejer Hvis du ans\u00f8ger p\u00e5 vegne af en virksomhed\/butik, som ikke er bygningsejeren, skal der ogs\u00e5 v\u00e6re en fuldmagt fra indehaver Tegning med angivelse af hvor \u00e6ndringen sker (f.eks. hvor du \u00f8nsker at placere markiser eller skilte). Ved udh\u00e6ngsskilte skal du angive afstand til k\u00f8rebane\/cykelsti Tegning og evt. fotos af den eksisterende facade, eksisterende tegninger af bygningen kan findes gennem kommunens digitale byggesagsarkiv . Tegning eller visualisering af den nye facade. Du skal anf\u00f8re m\u00e5l s\u00e5 placering af nye elementer fremg\u00e5r entydigt, f.eks. afstand til terr\u00e6n, indbyrdes afstande, afstand til facadekant mv. Dimensioner p\u00e5 den skiltning eller markise, du s\u00f8ger om at s\u00e6tte op f.eks. st\u00f8rrelser, h\u00f8jde, l\u00e6ngde, dybde p\u00e5 skilte mv. Beskrivelser og oplysninger om materialer, oph\u00e6ng\/fastg\u00f8relse, farver (gerne en farvepr\u00f8ve) og belysning (hvor er der lys, hvor meget lyser skiltet og i hvilke tidsrum) Skiltning Planl\u00e6gger du ny skiltning foresl\u00e5r kommunen, at du n\u00f8je overvejer type af skiltning, st\u00f8rrelser, farver og evt. belysning n\u00f8je. Dermed kan du tilpasse skiltningen de dimensioner og eventuelle underopdelinger, der kendetegner facaden, og du kan afstemme den med den eksisterende facades farver og \u00f8vrige elementer, f.eks. anden skiltning p\u00e5 facaden. Bem\u00e6rk, at skiltningen ikke m\u00e5 virke dominerende i gadebilledet. Kommunen anbefaler, at du arbejder med elementerne i skiltningen for at opn\u00e5 det bedst mulige resultat. Stil f.eks. dig f\u00f8lgende sp\u00f8rgsm\u00e5l: Skal skiltningen udg\u00f8res af bogstaver opsat p\u00e5 facaden, eller p\u00e5 en skilteplade\/kassette, og hvad skal formen og formatet i s\u00e5 fald v\u00e6re? Hvilken skrifttype er den rigtige? Hvad skal bogstavernes h\u00f8jde, bredde og indbyrdes afstand v\u00e6re? Hvad skal materialerne v\u00e6re og hvilken overfladekarakter? Skal der v\u00e6re lys i eller p\u00e5 skiltet og p\u00e5 hvilken m\u00e5de? Hvad passer til husets stil og facadeudtryk og hvad passer med, hvordan byrummet i \u00f8vrigt ser ud p\u00e5 det sted? Restriktioner for skiltning Hvis der er fastsat bestemmelser om udformning af skiltning i en lokalplan, s\u00e5 skal skiltningen overholde bestemmelserne. Liste over generelle restriktioner og retningslinjer for skiltningen i Lyngby Hovedgade Er der tale om udh\u00e6ngsskilte anbefaler vi, at dimensionerne p\u00e5 skiltet ikke overstiger 55x55 cm n\u00e5r der er tale om kvardratiske eller runde skilte. Aflange udh\u00e6ngsskilte b\u00f8r ikke overstige, en h\u00f8jde p\u00e5 35 cm og en l\u00e6ngde p\u00e5 75 cm og kun, hvor det er hensigtsm\u00e6ssigt i forhold til de trafikale forhold. Afstand til k\u00f8rebane eller cykelsti skal altid v\u00e6re mindst 1 m. Du skal placere udh\u00e6ngsskilte med underkant i en h\u00f8jde af minimum 2,2 m over fortov Til skiltning p\u00e5 facaden b\u00f8r skiltet ikke v\u00e6re h\u00f8jere end 35 cm, og det samme g\u00e6lder ved l\u00f8se bogstaver opsat p\u00e5 facaden. Du b\u00f8r tilpasse skiltningen til underopdelinger i facaden, f.eks. vinduesformater Skiltefarver m\u00e5 ikke v\u00e6re sk\u00e6mmende eller dominerende i forhold til facaden eller byrummet\/gademilj\u00f8et Skiltning i form af folie opsat i vinduer, skal underordne sig bygningens arkitektur og bygningsdelen skal stadig bevare sin funktion og fremtr\u00e6den Eventuel belysning m\u00e5 ikke genere omboende eller trafikken. Neonbelysning og hvide lyskasser kan ikke forventes godkendt. Materialerne skal v\u00e6re faste, bannerskiltning kan ikke forventes godkendt Har du \u00f8nske om ops\u00e6tning af menutavler og lignende p\u00e5 facaden, m\u00e5 du, s\u00e5fremt de kan tillades, forvente krav om, at de er af begr\u00e6nset omfang og at de skal tages ind hver dag Har du sp\u00f8rgsm\u00e5l eller er du i tvivl om din l\u00f8sning er gangbar, kan du kontakte Teknisk Service p\u00e5 tlf. 45 97 35 01 eller byggesag@ltk.dk\n"}