{"classes":[{"id":"","title":""}],"title":"Indskrivning til skole\/SFO og frit skolevalg","text":"Hvorn\u00e5r kan dit barn starte i b\u00f8rnehaveklasse? I det kalender\u00e5r, hvor dit barn bliver 6 \u00e5r, skal det begynde i b\u00f8rnehaveklasse. Hvis du vil have, at dit barn skal starte f\u00f8r, kan det komme i b\u00f8rnehaveklasse, hvis det er fyldt 5 \u00e5r inden 1. oktober, i det kalender\u00e5ret du \u00f8nsker skolestart for dit barn. Det er vigtigt, at overveje beslutning om tidlig skolestart grundigt og det er en betingelse at dit barn kan f\u00f8lge med i undervisningen. Det er skolens leder, der bestemmer, om meget unge b\u00f8rn kan starte i skole. Sidst i november m\u00e5ned, \u00e5ret f\u00f8r dit barn fylder 6 \u00e5r, f\u00e5r du indskrivningsmateriale fra distriktsskolen. Med indskrivningsmaterialet er ogs\u00e5 indbydelse til informationsm\u00f8der p\u00e5 skolerne. Du er velkommen til at deltage i flere skolers informationsm\u00f8der. Taarb\u00e6k Skole har en s\u00e6rlig rullende indskrivning, hvor b\u00f8rnene starter i skole p\u00e5 sin 6 \u00e5rs f\u00f8dselsdag. Skoler Lyngby-Taarb\u00e6k Kommune har 9 distriktsskoler og 2 specialskoler alle med skolefritidsordning (SFO). 10. klasse-tilbuddet er samlet p\u00e5 Ungdomsskolen. Alle b\u00f8rn tilbydes et skoleforl\u00f8b fra b\u00f8rnehaveklasse til 10. klasse. Elever fra Taarb\u00e6k Skole forts\u00e6tter p\u00e5 Trong\u00e5rdsskolen efter 6. klasse. Undervisningen organiseres, s\u00e5 der leves op til folkeskoleloven, fagenes form\u00e5l og de centrale kundskabs- og f\u00e6rdighedsomr\u00e5der. Indskrivning Kommunen er opdelt i 9 skoledistrikter og n\u00e5r du har bop\u00e6l i et bestemt skoledistrikt, kan dit barn indskrives p\u00e5 distriktsskolen. Der er frit skolevalg i Danmark, s\u00e5 du kan ogs\u00e5 v\u00e6lge en anden skole end distriktsskolen. Dit barn kan dog kun optages, hvis der er plads p\u00e5 den \u00f8nskede skole. Samtidig med indskrivning til skole, kan du tilmelde dit barn til skolefritidsordning (SFO). SFO starter den 1. maj. N\u00e5r du skal indskrive dit barn til b\u00f8rnehaveklasse\/SFO, skal du g\u00f8re dette digitalt via kommunens hjemmeside eller Borger.dk . Skal du indskrive dit barn p\u00e5 andre klassetrin, skal du henvende dig til skolen. SFO Der tilbydes plads i SFO til alle b\u00f8rn, der indskrives i b\u00f8rnehaveklasse til og med 3. klasse. Der er SFO tilknyttet alle skoler. \u00c5bningstid SFO \u00e5bner alle hverdage kl. 7:00 og lukker kl. 17:00, dog kl. 16:00 om fredagen. Ferier Skolernes feriekalendere kan ses p\u00e5 skolernes hjemmesider . I skolernes sommerferie er der f\u00e6llespasning i Lundtofte Skoles SFO i uge 28, 29 og 30. Ind- og udmeldelse Vil du indmelde eller udmelde dit barn af SFO, skal du g\u00f8re dette elektronisk via Borger.dk Udmeldelse skal ske med mindst en m\u00e5neds varsel til den 1. eller den 15. i en m\u00e5ned. Takster Orlov Skal du holde orlov, kan dit barn stadig g\u00e5 i SFO i denne periode. Morgen\u00e5bningen mellem kl. 7.00-8.00 kan dog ikke benyttes. Klassedannelse N\u00e5r indskrivningsperioden er slut og alle skole\u00f8nsker er modtaget, udarbejder kommunen forslag til klassedannelse (fordeling af b\u00f8rnene p\u00e5 baggrund af for\u00e6ldrenes skole\u00f8nsker). Klassedannelsen planl\u00e6gges ud fra kommunens styrelsesvedt\u00e6gt, som tager udgangspunk i f\u00f8lgende: Evt. henvisning til styrelsesvedt\u00e6gten Der oprettes h\u00f8jst det antal spor p\u00e5 skolerne som der er kapacitet til p\u00e5 den enkelte skole. Der oprettes klasser med h\u00f8jst 24 elever pr. klasse, p\u00e5 Engelsborgskolen h\u00f8jst 22 elever. Hvis der er ekstraordin\u00e6rt store udsving i tilslutningen til en skole i et enkelt \u00e5r, er der efter indskrivningen mulighed for at foretage mindre midlertidige distrikts\u00e6ndringer uden at \u00e6ndre styrelsesvedt\u00e6gten. Hvis det ikke er muligt at opfylde alle \u00f8nsker om optagelse p\u00e5 en anden skole end distriktsskolen, optages b\u00f8rnene efter f\u00f8lgende kriterier: Kommunens egne b\u00f8rn bliver optaget f\u00f8r b\u00f8rn fra andre kommuner. De b\u00f8rn, som allerede har \u00e6ldre s\u00f8skende p\u00e5 skolen har f\u00f8rste prioritet. Dern\u00e6st bliver b\u00f8rnene optaget efter afstandskriterier. F\u00f8rst afg\u00f8res det hvilke b\u00f8rn, der har st\u00f8rre afstand til distriktsskolen end til afstanden til den \u00f8nskede skole. Blandt disse b\u00f8rn, bliver de b\u00f8rn med st\u00f8rst forskel mellem de to afstande, f\u00f8rst optaget. Blandt resten af b\u00f8rnene, prioriteres efter dem med st\u00f8rst afstand til distriktsskolen. Afstanden opm\u00e5les ad den n\u00e6rmeste\/korteste vej eller sti, som barnet kan f\u00e6rdes p\u00e5 til fods eller p\u00e5 cykel fra hjemmets grund (udk\u00f8rsel) og til den n\u00e6rmeste indgang til skolen. Herefter bliver de b\u00f8rn fra andre distrikter uden s\u00f8skende p\u00e5 den \u00f8nskede skole optaget efter samme kriterier som ovenfor. Til sidst optages b\u00f8rn fra andre kommuner efter ovenst\u00e5ende regler om s\u00f8skende og afstande. N\u00e5r dannelsen af b\u00f8rnehaveklasserne er besluttet, f\u00e5r for\u00e6ldrene brev om skolestart fra den skole, som deres barn er optaget p\u00e5. Skoleindskrivning til b\u00f8rnehaveklasse for skole\u00e5ret 2013\/2014 er afsluttet. Indskrivning i 1. - 9. klasse skal ske ved henvendelse til den \u00f8nskede skole . Indskrivning i 10. klasse sker via 10. klassecentret\/Ungdomsskolens hjemmeside : (link) Oversigt over kommunens folkeskoler og skoledistrikter (links) Taarb\u00e6k Skole N\u00e5r eleverne p\u00e5 Taarb\u00e6k Skole har afsluttet 6. klasse overflyttes de til 7. klasse p\u00e5 Trong\u00e5rdsskolen. Trong\u00e5rdsskolen er distriktsskole for eleverne p\u00e5 7. 9. klassetrin. Ved skoleskift Hvis du \u00f8nsker, at dit barn skal skifte skole, g\u00e6lder samme regler som for optagelse i en anden skole end distriktsskolen. Dit \u00f8nske kan im\u00f8dekommes, hvis der er plads. Det gennemsnitlige elevtal p\u00e5 klassetrinet, inkl. dit barn, m\u00e5 ikke overstige 24 elever. P\u00e5 Engelsborgskolen m\u00e5 der maksimalt v\u00e6re 22 elever pr. klasse. Beslutning om skoleskift i skoleforl\u00f8bet tr\u00e6ffes efter \u00f8nske fra dig i samarbejde med de implicerede skolers ledere. Flytning Hvis du tilflytter kommunen, skal du henvende dig til din distriktsskole. \u00d8nsker du en anden skole end distriktsskolen g\u00e6lder samme regler som ved skoleskift . Du skal henvende dig til den \u00f8nskede skole for at f\u00e5 oplyst, om der er plads til dit barn. Flytter du til en anden bop\u00e6l under dit barns skoleforl\u00f8b, har dit barn ret til at forts\u00e6tte skolegangen p\u00e5 skolen, hvis elevtallet i den \u00f8nskede klasse, inkl. dit barn, ikke overstiger 24 elever (Engelsborgskolen 22 elever). Det er skolelederen, der beslutter om der er plads p\u00e5 skolen. Du skal derfor rette henvendelse til skolen.\n"}