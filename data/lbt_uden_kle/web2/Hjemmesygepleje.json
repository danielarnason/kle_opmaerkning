{"classes":[{"id":"","title":""}],"title":"Hjemmesygepleje","text":"Der kan ydes hjemmesygepleje til administration af medicin, behandling og pleje af s\u00e5r, tilsyn, unders\u00f8gelser og anden behandling. Hjemmesygepleje omfatter ogs\u00e5 r\u00e5d og vejledning vedr. sundhed og sygdom samt opl\u00e6ring i selv at kunne klare behandling, pleje mm. Hjemmesygepleje ydes hele d\u00f8gnet afh\u00e6ngig af behovet. Som udgangspunkt bliver alle borgere visiteret til hjemmesygepleje i Sygeplejeklinikken som ligger p\u00e5 Tr\u00e6ningscenter M\u00f8llebo. Hvis du ikke er i stand til at m\u00f8de op i klinikken vil hjemmesygeplejen bes\u00f8ge dig i dit hjem. Ans\u00f8gning Hvis du bor eller opholder dig i kommunen, kan du f\u00e5 hjemmesygepleje. En l\u00e6ge, din egen eller f.eks. en l\u00e6ge fra sygehuset, skal henvise dig til hjemmesygepleje. L\u00e6gen kontakter omr\u00e5decentret, som ligger i lokalomr\u00e5det, hvor du bor eller midlertidigt opholder dig. Hvad koster det? Hjemmesygepleje og sygeplejeartikler er gratis, men du skal betale for medicin, salver og v\u00e6sker, som anvendes i forbindelse med hjemmesygepleje. Klage \u00d8nsker du at klage over hjemmesygeplejen skal du kontakte dit omr\u00e5decenter eller den kommunale leverand\u00f8r i Center for Tr\u00e6ning og Omsorg. Du kan ogs\u00e5 klage til Patientklagen\u00e6vnet. Vejledning i, hvordan du klager til Patientklagen\u00e6vnet kan du f\u00e5 ved henvendelse til dit omr\u00e5decenter eller den kommunale leverand\u00f8r i Center for Tr\u00e6ning og Omsorg. Kontakt den kommunale leverand\u00f8r Du kan kontakte den kommunale leverand\u00f8r i Center for Tr\u00e6ning og Omsorg via mail eller p\u00e5 telefon 45 97 30 00\n"}