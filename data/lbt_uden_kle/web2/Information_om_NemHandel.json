{"classes":[{"id":"","title":""}],"title":"Information om NemHandel","text":"Er din virksomhed klar til NemHandel? Ved du, at det er et krav, at din virksomhed fakturerer alle offentlige myndigheder via NemHandel? Siden 1. maj 2011 har de offentlige myndigheder og institutioner v\u00e6ret forpligtiget til at modtage fakturaer fra deres leverand\u00f8rer via NemHandel. NemHandel omfatter det nye fakturaformat OIOUBL, der afl\u00f8ser OIOXML-formatet. Med NemHandel forsvinder muligheden for at sende faktura i OIOXML-formatet til dine kunder i det offentlige. Hvad er NemHandel? NemHandel best\u00e5r af et nyt fakturaformat, OIOUBL, samt en ny m\u00e5de at sende faktura direkte over internettet. Ved hj\u00e6lp af en samling internetstandarter kaldet OIORASP, kan du gratis sende fakturaer direkte til dine offentlige kunder fra din egen computer. S\u00e5dan bliver du klar til NemHandel Du kan gratis sende fakturaer ved hj\u00e6lp af NemHandel til alle offentlige myndigheder og institutioner. Hvis du ikke allerede er i gang med at sende NemHandelsfakturaer til dine kunder i det offentlige, er der flere muligheder for at komme i gang: Har din virksomhed et \u00f8konomisystem? S\u00e5 forh\u00f8r dig hos din it-leverand\u00f8r om dit system allerede har indbygget NemHandel, eller hvorn\u00e5r det bliver muligt at opgradere til en ny systemversion med NemHandel. Har du et \u00f8konomisystem, som kan skabe NemHandelsfakturaer, men ikke har indbygget forsendelse, kan du finde en oversigt over udbydere af NemHandelsprogrammer p\u00e5 www.ibiz-center.dk\/leverandoerregister . Du kan evt. downloade Nemhandelsprogrammet p\u00e5 www.nemhandel.dk Har du ikke et \u00f8konomisystem, kan du sende NemHandelsfaktura via fakturaportaler p\u00e5 internettet. Nogle indtastningsportaler er gratis, mens andre tager et gebyr for deres service.Find en oversigt over indtastningsl\u00f8sninger p\u00e5 www.ibiz-center.dk\/leverandoerregister . Pr\u00f8v evt. den gratis fakturablanket p\u00e5 www.virk.dk Har du et \u00f8konomisystem som kan lave fakturaer i OIOUBL-formatet og sende NemHandelfakturaer direkte? S\u00e5 er du helt klar til NemHandel. L\u00e6s mere: Find it-leverand\u00f8rer eller udbydere af \u00f8konomisystemer, der kan hj\u00e6lpe dig i gang med NemHandel: www.ibiz-center.dk\/leverandoerregister Eller f\u00e5 svar p\u00e5 dine sp\u00f8rgsm\u00e5l her: Nemhandel Moderniseringsstyrelsen\n"}