{"classes":[{"id":"","title":""}],"title":"Retningslinjer for indhentelse af straffeattester","text":"Indledning Straffeattester indhentes dels for at reducere un\u00f8dig mist\u00e6nkeligg\u00f8relse og dels som et af flere elementer, der skal medvirke til at sikre den bedst mulige og mest betryggende ans\u00e6ttelsesprocedure i Lyngby-Taarb\u00e6k kommune. Straffeattester Den offentlige straffeattest, 22 i Justitsministeriets bekendtg\u00f8relse for behandling af personoplysning for Det centrale Kriminalregister. Den offentlige straffeattest indeholder oplysninger om alle registrerede forhold inden for de sidste 10 \u00e5r. Den offentlige straffeattest indhentes af kommunen ved ans\u00e6ttelse af personale i: Daginstitutioner Dagplejen Skolefritidsordninger Klubber Folkeskolen Musikskolen Familieplejen Forinden den offentlige straffeattest indhentes skal den p\u00e5g\u00e6ldende have givet skriftligt samtykke hertil. Den private straffeattest, 11 i Justitsministeriets bekendtg\u00f8relse for behandling af personoplysning for Det centrale Kriminalregister. Den private straffeattest indeholder oplysninger om tiltalefrafald og b\u00f8destraffe, som er meddelt mindre end 2 \u00e5r f\u00f8r udskriften og oplysninger om afsoning, n\u00e5r der er forl\u00f8bet mindre end 5 \u00e5r fra l\u00f8sladelsen. Den private straffeattest skal forevises ved nyans\u00e6ttelse i kommunen i de tilf\u00e6lde, hvor der ikke i forvejen indhentes den offentlige straffeattest jf. ovenfor. Den private straffeattest indhentes af den p\u00e5g\u00e6ldende selv ved henvendelse til den lokale politimyndighed. Er p\u00e5g\u00e6ldende under 18 \u00e5r kr\u00e6ves for\u00e6ldremyndighedens samtykke. B\u00f8rneattest i henhold til 36 i Justitsministeriets bekendtg\u00f8relse for behandling af personoplysning for Det centrale Kriminalregister. B\u00f8rneattesten er en udskrift af Det centrale Kriminalregisters efterforskningsdel om afg\u00f8relser, som er eller har v\u00e6ret optaget i afg\u00f8relsesdelen og som omfatter overtr\u00e6delse af straffelovens s\u00e6delighedsbestemmelser, hvis forholdet er beg\u00e5et mod et barn under 15 \u00e5r. B\u00f8rneattesten skal indhentes f\u00f8r ans\u00e6ttelse\/besk\u00e6ftigelse af personer, der som led i udf\u00f8relsen af deres opgaver skal have direkte kontakt med b\u00f8rn under 15 \u00e5r, forudsat ans\u00e6ttelsesforholdet har karakter af fast tilknytning. B\u00f8rneattester skal endvidere indhentes inden ans\u00e6ttelse\/besk\u00e6ftigelse af personer, der som led i udf\u00f8relsen af deres opgaver f\u00e6rdes fast blandt b\u00f8rn under 15 \u00e5r, og derved har mulighed for at opn\u00e5 direkte kontakt med disse b\u00f8rn, s\u00e5fremt ans\u00e6ttelses- eller besk\u00e6ftigelsesforholdet har karakter af fast tilknytning. Endelig skal der indhentes b\u00f8rneattestter for ovenn\u00e6vnte personers \u00e6gtef\u00e6lle, samlever, hjemmeboende b\u00f8rn og andre, s\u00e5fremt de p\u00e5g\u00e6ldende som f\u00f8lge af ans\u00e6ttelses- eller besk\u00e6ftigelsesforhold har mulighed for at opn\u00e5 direkte kontakt med b\u00f8rn under 15 \u00e5r. Forinden b\u00f8rneattesten indhentes skal den p\u00e5g\u00e6ldende have givet skriftligt samtykke hertil. Generelt Det er en betingelse for ans\u00e6ttelsen, at straffeattest er indhentet og godkendt. Dette g\u00e6lder b\u00e5de faste stillinger og vikariater samt for personale, der ans\u00e6ttes via Center for Arbejdsmarked. Som nyansat betragtes ans\u00f8gere, der ikke har v\u00e6ret ansat i Lyngby-Taarb\u00e6k Kommune inden for de seneste 6 m\u00e5neder. For s\u00e5 vidt ang\u00e5r Musikskolen g\u00f8res en undtagelse for hovedreglen s\u00e5ledes, at begrebet nyansat i stedet defineres som en person, der ikke har v\u00e6ret besk\u00e6ftiget i 18 m\u00e5neder. Den ansatte m\u00e5 ikke p\u00e5begynde tjenesten f\u00f8r straffeattesten og eventuelt b\u00f8rneattesten foreligger. Procedure for indhentelse af den offentlige straffeattest og b\u00f8rneattesten Ved ans\u00e6ttelsessamtalen g\u00f8res opm\u00e6rksom p\u00e5, at: der skal indhentes straffeattest ved nyans\u00e6ttelser p\u00e5 ovenn\u00e6vnte omr\u00e5der, straffeattest er en generel politik p\u00e5 omr\u00e5det og ikke rettet mod den enkelte ans\u00f8ger, indhentelse af straffeattest er en betingelse for at opn\u00e5 ans\u00e6ttelse og ans\u00e6ttelse sker efter en konkret vurdering, og straffeattesten indg\u00e5r i vurderingen. Den ans\u00f8ger, der p\u00e5t\u00e6nkes ansat i stillingen, anmodes om skriftlig tilladelse til, at kommunen indhenter straffeattesterne. Bekr\u00e6ftelse p\u00e5 ans\u00e6ttelse fremsendes af ans\u00e6ttelsesstedet eller centret til den p\u00e5g\u00e6ldende vedlagt samtykkeerkl\u00e6ring, der skal underskrives og returneres til ans\u00e6ttelsesstedet. N\u00e5r den skriftlige tilladelse er modtaget fra den p\u00e5g\u00e6ldende, s\u00f8rger ans\u00e6ttelsesstedet for at der indhentes straffeattester hos rigspolitiet. Rigspolitiet fremsender herefter straffeattesterne til ans\u00e6ttelsesstedet. Er ans\u00f8geren tidligere straffet, retter ans\u00e6ttelsesstedet henvendelse til centerledelsen, der ud fra en konkret vurdering afg\u00f8r, om p\u00e5g\u00e6ldende skal ans\u00e6ttes. Hvis centerledelsen vurderer, at den p\u00e5g\u00e6ldende ikke skal tilbydes ans\u00e6ttelse, orienterer centerledelsen skriftligt den p\u00e5g\u00e6ldende om dette. Centret anmoder samtidig den p\u00e5g\u00e6ldende om eventuelle bem\u00e6rkninger i henhold til h\u00f8ringsbestemmelsen i forvaltningslovens 19 (svarfrist 1 uge). Fastholder centret p\u00e5 baggrund af h\u00f8ringen beslutningen om, at den p\u00e5g\u00e6ldende ikke skal ans\u00e6ttes, orienterer centret den p\u00e5g\u00e6ldende, og institutionen herom. Hvis centret p\u00e5 baggrund af straffeattesterne vurderer, at den p\u00e5g\u00e6ldende kan tilbydes ans\u00e6ttelse, orienterer centret Center for \u00d8konomi og Personale om dette, med bem\u00e6rkning om, at straffeattesterne er set og ikke har givet anledning til bem\u00e6rkninger. N\u00e5r der er truffet beslutning om ans\u00e6ttelse\/afslag, giver ans\u00e6ttelsesstedet besked til p\u00e5g\u00e6ldende om, at straffeattesten er sendt til Center for \u00d8kkonomi og Personale. Ved afslag makuleres straffeattesten. Det bem\u00e6rkes, at der ikke m\u00e5 tages kopi af straffeattesterne, og at disse skal behandles fortroligt. Procedure for indhentelse af den private straffeattest Ved ans\u00e6ttelsessamtalen g\u00f8res opm\u00e6rksom p\u00e5, at: der skal indhentes straffeattest ved nyans\u00e6ttelser i kommunen, straffeattest er en generel politik p\u00e5 omr\u00e5det og ikke rettet mod den enkelte ans\u00f8ger, indhentelse af straffeattest er en betingelse for at opn\u00e5 ans\u00e6ttelse og ans\u00e6ttelse sker efter en konkret vurdering, og straffeattesten indg\u00e5r i vurderingen. Den ans\u00f8ger, der p\u00e5t\u00e6nkes ansat i stillingen foreviser en privat straffeattest og ans\u00e6ttelsesstedet sikrer sig, at det er den originale straffeattest, der forevises, og den ikke er \u00e6ldre end 7 dage. Er straffeattesten blank kan vedkommende ans\u00e6ttes. Er ans\u00f8geren tidligere straffet retter ans\u00e6ttelsesstedet henvendelse til centerledelsen, der ud fra en konkret vurdering afg\u00f8r, om p\u00e5g\u00e6ldende kan ans\u00e6ttes. Hvis centerledelsen vurderer, at den p\u00e5g\u00e6ldende ikke skal tilbydes ans\u00e6ttelse, orienterer centerledelsen skriftligt den p\u00e5g\u00e6ldende om dette. Centret anmoder samtidig den p\u00e5g\u00e6ldende om eventuelle bem\u00e6rkninger i henhold til h\u00f8ringsbestemmelsen i forvaltningslovens 19 (svarfrist 1 uge). Fastholder centret p\u00e5 baggrund af h\u00f8ringen beslutningen om, at den p\u00e5g\u00e6ldende ikke kan ans\u00e6ttes, orienterer centret den p\u00e5g\u00e6ldende og ans\u00e6ttelsesstedet herom. Hvis centret p\u00e5 baggrund af straffeattesten vurderer, at den p\u00e5g\u00e6ldende kan tilbydes ans\u00e6ttelse, orienterer centret ans\u00e6ttelsesstedet om dette, med bem\u00e6rkning om, at straffeattesten er set og ikke har givet anledning til bem\u00e6rkninger. N\u00e5r der er truffet beslutning om ans\u00e6ttelse\/afslag, returnerer ans\u00e6ttelsesstedet straffeattesten til den p\u00e5g\u00e6ldende. Det bem\u00e6rkes, at der ikke m\u00e5 tages kopi af straffeattesten, og at disse skal behandles fortroligt. Ans\u00e6ttelsesstedet g\u00f8r notat om, at privat straffeattest er forevist. Notat (evt. som bem\u00e6rkning i indstilling om ans\u00e6ttelse eller lignende) indg\u00e5r i personalesagen. Vikarbureauer og leverand\u00f8rer m.v. For vikarbureauer og leverand\u00f8rer m.v. skal det i kontrakter og aftaler indf\u00f8jes, at ansatte der anvendes i Lyngby-Taarb\u00e6k Kommune har forevist en privat straffeattest og for dem, der arbejder med b\u00f8rn og unge under 15 \u00e5r en b\u00f8rneattest, der ikke indeholder forhold, der har betydning for det arbejde, der skal udf\u00f8res. Selvejende institutioner For ansatte i selvejende institutioner, der ikke administreres af Lyngby-Taarb\u00e6k Kommune, er det den administrerende organisation, der har ansvaret for procedurerne i forbindelse med indhentelse af straffeattester.\n"}