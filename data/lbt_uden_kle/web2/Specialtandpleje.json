{"classes":[{"id":"","title":""}],"title":"Specialtandpleje","text":"Hvem kan f\u00e5 specialtandpleje? Du kan blive tilmeldt specialtandplejen, hvis du har et s\u00e6rligt handicap og ikke kan benytte de almindelige tandplejetilbud. Det kan fx v\u00e6re Psykisk eller fysisk udviklingsh\u00e6mmet Sindslidelse Andet (fx autisme, hjerneskade, skelrose) Specialtandplejeordningen er frivillig. Hvordan bliver jeg henvist til specialtandpleje? De fagpersoner, som du j\u00e6vnligt har kontakt til og som har kendskab til din funktionsneds\u00e6ttelse, kan henvise dig til specialtandpleje. Det kan eksempelvis v\u00e6re l\u00e6ger, tandl\u00e6ge, sygepleje- eller p\u00e6dagogisk personale. Hvad tilbyder specialtandplejen? Tilbuddet omfatter unders\u00f8gelse, forebyggelse og alle typer behandling. Hvis det er n\u00f8dvendigt, kan behandlingen foreg\u00e5 i narkose. Der tages hensyn til dine specielle behov, og behandlingen foreg\u00e5r p\u00e5 dine betingelser. Hvor foreg\u00e5r tandbehandlingen? Tandbehandlingen foreg\u00e5r ved Specialtandplejen p\u00e5 Bank-Mikkelsens Vej 3, 2820 Gentofte. Du skal selv arrangere og betale for transport til og fra klinikken. Egenbetaling Din egenbetaling i 2013 er max 1.800,- kr. pr. \u00e5r. Regning vil blive tilsendt af Lyngby-Taarb\u00e6k kommune.\n"}