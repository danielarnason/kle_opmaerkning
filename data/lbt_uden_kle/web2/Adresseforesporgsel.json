{"classes":[{"id":"","title":""}],"title":"Adresseforesp\u00f8rgsel","text":"\u00d8nsker du oplysninger om en persons nuv\u00e6rende adresse, skal du kende navnet (nuv\u00e6rende eller tidligere) samt enten f\u00f8dselsdag, tidligere adresse eller personnummer. Adresser f\u00f8r 1971 kan oplyses ved henvendelse til Landsarkivet . Det koster 50 kr. per person, du foresp\u00f8rger ved brug af kommunens selvbetjeningsl\u00f8sning. Ved personlig henvendelse i Borgerservice koster oplysningen 75 kr. Lav en adresseforesp\u00f8rgsel via kommunens selvbetjening Det er ikke muligt, efter bestilling af adresseforesp\u00f8rgslen, at fortryde k\u00f8bet og f\u00e5 bel\u00f8bet retur. Hvis personen kan entydigt identificeres og ikke har beskyttet adresse, vil du med det samme modtage svar p\u00e5 din foresp\u00f8rgsel. Hvis personen ikke entydigt identificeres eller har beskyttet adresse, vil kommunens sagsbehandling afg\u00f8re, om du vil kunne f\u00e5 oplyst personens nuv\u00e6rende adresse. Hvis du , f\u00f8r du\/virksomheden anvender l\u00f8sningen , har tilmeldt dig at modtage post fra din kommune med digital post, vil du modtage svaret i din digitale postkasse\/e-Boks. Du kan tilmelde sig digital post p\u00e5 Borger.dk Foruden det svar du straks vil kunne se og udskrive fra selvbetjeningsl\u00f8sningen, vil vi ogs\u00e5 - s\u00e5fremt du v\u00e6lger dette fremsende din adresseforesp\u00f8rgsel til din folkeregisteradresse. Selvbetjeningsl\u00f8sningen kr\u00e6ver, at du har Adobe Reader version 9.4 eller nyere installeret. Du kan ogs\u00e5 hente og installere Adobe Reader hos Adobe. Selvbetjeningsl\u00f8sningen kr\u00e6ver login med personlig NemID.\n"}