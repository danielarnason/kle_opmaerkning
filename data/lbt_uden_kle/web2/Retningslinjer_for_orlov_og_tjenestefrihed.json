{"classes":[{"id":"","title":""}],"title":"Retningslinjer for orlov og tjenestefrihed","text":"Orlov og tjenestefrihed retningslinjer Tjenestefrihed Retningslinjerne g\u00e6lder for alle ansatte i Lyngby-Taarb\u00e6k Kommune. Den ansatte har mulighed for at holde 1 fridag med l\u00f8n p\u00e5 f\u00f8lgende dage, n\u00e5r de ikke falder p\u00e5 fastlagte ferie- og fridage: egen og \u00e6gtef\u00e6lles\/samlevers 50, 60 og 70 \u00e5rs f\u00f8dselsdag eget 25 \u00e5rs, 40 \u00e5rs og 50 \u00e5rs jubil\u00e6um eget barns f\u00f8dsel Den ansatte har mulighed for at holde 1 fridag med l\u00f8n p\u00e5 f\u00f8lgende dage, n\u00e5r de ikke falder p\u00e5 fastlagte ferie- og fridage, ved de nedenfor n\u00e6vnte begivenheder for den ansatte selv eller dennes b\u00f8rn, svigerb\u00f8rn, b\u00f8rneb\u00f8rn, for\u00e6ldre, s\u00f8skende, svigerfor\u00e6ldre og bedstefor\u00e6ldre: bryllup s\u00f8lvbryllup guldbryllup diamantbryllup Den ansatte har mulighed for at holde 1 fridag med l\u00f8n p\u00e5 f\u00f8lgende dage, n\u00e5r de ikke falder p\u00e5 fastlagte ferie- og fridage, ved de nedenfor n\u00e6vnte begivenheder for den ansattes \u00e6gtef\u00e6lle\/samlever, b\u00f8rn, svigerb\u00f8rn, b\u00f8rneb\u00f8rn, for\u00e6ldre, s\u00f8skende, svigerfor\u00e6ldre og bedstefor\u00e6ldre: d\u00f8dsfald begravelse Der gives den n\u00f8dvendige frihed med l\u00f8n i forbindelse med medarbejderens fremm\u00f8de p\u00e5 session. Orlov Kommunen er positiv overfor at bevilge orlov af andre \u00e5rsager end p\u00e5 grund af jobskifte, hvis det er foreneligt med arbejdets tarv. En afg\u00f8relse om bevilling af orlov eller ej vil altid afh\u00e6nge af den konkrete situation. I de tilf\u00e6lde, hvor der bevilges orlov, kan stillingen som hovedregel kun bes\u00e6ttes med en vikar eller ved konstitution, hvis der er tale om en lederstilling. Orlov af familiem\u00e6ssige grunde Reglerne er reguleret i Aftale om frav\u00e6r af familiem\u00e6ssige \u00e5rsager . Aftalen er indg\u00e5et imellem parterne p\u00e5 det kommunale arbejdsmarked.\n"}