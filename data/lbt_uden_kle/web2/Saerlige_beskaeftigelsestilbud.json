{"classes":[{"id":"","title":""}],"title":"S\u00e6rlige besk\u00e6ftigelsestilbud","text":"Beskyttet besk\u00e6ftigelse Har du et handicap, der betyder, at du har sv\u00e6rt ved at have besk\u00e6ftigelse p\u00e5 det almindelige arbejdsmarkedet, s\u00e5 er beskyttet besk\u00e6ftigelse m\u00e5ske noget for dig. Personer under folkepensionsalderen, der har et handicap, der betyder at revalidering, fleksjob eller job med l\u00f8ntilskud ikke er en mulighed, kan f\u00e5 tilbud om beskyttet besk\u00e6ftigelse. Det er et krav for at f\u00e5 bevilliget et beskyttet besk\u00e6ftigelsestilbud, at man ikke kan benytte tilbud efter anden lovgivning. Beskyttet besk\u00e6ftigelse sker ofte p\u00e5 beskyttede v\u00e6rksteder, og besk\u00e6ftigelsen er i s\u00e6rlig grad rettet mod borgere, som kan klare produktionsrettede opgaver f.eks. h\u00e5ndarbejds-, montage- og pakkeopgaver. Derudover kan der ogs\u00e5 v\u00e6re mulighed for at udf\u00f8re servicearbejde, herunder servering og hj\u00e6lp i cafe, havearbejde og reng\u00f8ring. Hvis du vil ans\u00f8ge om beskyttet besk\u00e6ftigelse, skal du kontakte Center for Social Indsats, som kan give dig r\u00e5d og vejledning og vurdere om du er berettiget til beskyttet besk\u00e6ftigelse ud fra en konkret individuel vurdering. Se kontaktoplysninger (inds\u00e6t link til kontaktoplysninger) Se kvalitetsstandard (inds\u00e6t link til kvalitetsstandard) Se sagsbehandlingsfrist (inds\u00e6t link til sagsbehandlingsfrist) Aktivitets- og samv\u00e6rstilbud Du har mulighed for at f\u00e5 en aktiv og social hverdag, selv om du har et handicap, der betyder, at du ikke kan arbejde. Der findes forskellige aktivitets- og samv\u00e6rstilbud til voksne personer med en betydelig nedsat fysisk eller psykisk funktionsevne eller s\u00e6rlige sociale problemer, som har behov for socialt samv\u00e6r og aktiviteter i f\u00e6llesskab. Aktivitets- og samv\u00e6rstilbud har fokus p\u00e5 omsorg, pleje og social tr\u00e6ning og tilbydes i praksis under mange betegnelser som dagtilbud, v\u00e6resteder, sociale cafeer, varmestuer, daghjem og klubber. Indholdet kan eksempelvis v\u00e6re: kreative aktiviteter sansestimulerende aktiviteter socialt samv\u00e6r udend\u00f8rsaktiviteter og havearbejde sang og rytmik. Hvis du vil vide mere eller ans\u00f8ge om aktivitets- og samv\u00e6rstilbud, skal du kontakte Center for Social Indsats, som kan give dig r\u00e5d og vejledning og vurdere om du er berettiget til aktivitets- og samv\u00e6rstilbud ud fra en konkret individuel vurdering. Se kontaktoplysninger (inds\u00e6t link til kontaktoplysninger) Se kvalitetsstandard (inds\u00e6t link til kvalitetsstandard) Se sagsbehandlingsfrist (inds\u00e6t link til sagsbehandlingsfrist)\n"}