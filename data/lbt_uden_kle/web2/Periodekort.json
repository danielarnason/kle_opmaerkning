{"classes":[{"id":"","title":""}],"title":"Periodekort","text":"Periodekort Alle kan k\u00f8be et periodekort til parkering i betalingsomr\u00e5det. Periodekortet udstedes til minimum fem betalingsdage og op til 12 m\u00e5neder. Periodekort p\u00e5f\u00f8res bilens registreringsnummer. Periodekort koster 30 kr. pr. dag og 4.500 kr. for et helt \u00e5r. N\u00e5r du bestiller et periodekort, skal du v\u00e6lge en start- og slutdato - begge dage er inklusive. Du betaler ikke for s\u00f8ndage og betalingsfridage. Som er: Nyt\u00e5rsdag, Sk\u00e6rtorsdag, Langfredag, P\u00e5skedag, 2. p\u00e5skedag, Store Bededag, Kristi Himmelfartsdag, Grundlovsdag, Pinsedag, 2. pinsedag, Juleaftensdag, Juledag, 2. juledag. Periodekortets pris reguleres hvert \u00e5r med hensyn til den adf\u00e6rdsregulerende effekt, som betalingsparkering har. K\u00f8b periodekort Ved k\u00f8b af licens online betaler du med Dankort med det samme. Du kan v\u00e6lge, om licensen skal sendes til dig via e-mail. Du skal i s\u00e5 fald selv printe den ud. Du kan ogs\u00e5 f\u00e5 tilsendt licensen med brev. Her p\u00e5l\u00e6gges et ekspeditionsgebyr p\u00e5 50 kr. Ekspeditionstiden er 2-3 hverdage. G\u00e5 til online k\u00f8b af periodekort . Hvor g\u00e6lder periodekortet? Periodekort giver dig mulighed for at parkere i ubegr\u00e6nset tid p\u00e5 f\u00f8lgende kommunale betalingspladser: N\u00f8rgaardsvej 8, Kastanievej (ved Jernbanevej) og Stades Krog. Se kort . Der er ingen garanti for, at du kan finde en ledig parkeringsplads. Parkerer du udenfor de ovenn\u00e6vnte afm\u00e6rkede pladser, er du ligestillet med andre bilister og skal derfor betale almindelig takst for parkering. Regler for periodekort For at licensen er gyldig, skal den v\u00e6re anbragt synligt i k\u00f8ret\u00f8jets forrude, og der skal v\u00e6re overensstemmelse mellem bilens registreringsnummer og registreringsnummeret p\u00e5 licensen. Der er ikke moms p\u00e5 betaling for parkering og dermed heller ikke for periodekort. Hvis ovenn\u00e6vnte regler ikke overholdes eller misbruges, kan Lyngby-Taarb\u00e6k Kommune inddrage licensen og afholde sig fra at udstede en ny. Ved udskiftning af bilen i perioden bedes du kontakte parkeringskontoret.\n"}