{"classes":[{"id":"","title":""}],"title":"Grundejers pligter ved offentlige veje ","text":"Grundejerens pligter er forskellige alt efter, om ejendommen gr\u00e6nser op til en offentlig vej og sti eller en privat f\u00e6llesvej og sti. Pligterne g\u00e6lder uanset om grundejeren har adgang til vejen, bortset fra de tilf\u00e6lde, hvor der er en tinglyst en adgangsbegr\u00e6nsning til vejen. Det g\u00e6lder ikke kun den vej ejendommen har udk\u00f8rsel til, men ogs\u00e5 eventuelle \u00f8vrige veje, der gr\u00e6nser op til grunden. Se om din ejendom gr\u00e6nser til en offentlig vej p\u00e5 dette kort . Grundejerens pligter Vedligeholdelse og istands\u00e6ttelse Kommunen vedligeholder og istands\u00e6tter alle offentlige veje, mens grundejeren har pligten til at vedligeholde overk\u00f8rslen til ejendommen Renholdelse Grundejeren skal holde fortove ud for ejendommen rene for snavs, affald, visne blade og ukrudt. Affaldet m\u00e5 ikke fejes ned i rendestenen eller rendestensbr\u00f8nde. Det anbefales - af hensyn til milj\u00f8et - at du ikke bruger kemiske ukrudtsmidler. Brug i stedet lugejern, damp- eller gasbehandling. Pas p\u00e5 brandfaren ved brug af gas. Beplantning H\u00e6kke og beplantning m\u00e5 ikke rage ud over ejendommens skel og genere f\u00e6rdslen, forringe trafiksikkerheden eller fremkommeligheden. Du har ogs\u00e5 pligt til at klippe h\u00e6kke og besk\u00e6re beplantningen omkring skilte, brandhaner og gadebelysning. Lyset skal uhindret kunne n\u00e5 vejarealet. L\u00e6s mere under besk\u00e6ring af tr\u00e6er. Snerydning og glatf\u00f8rebek\u00e6mpelse Det er grundejerens pligt at ryde for sne og foretage glatf\u00f8rebek\u00e6mpelse. Det skal ske umiddelbart efter snefald eller glatf\u00f8re er indtruffet p\u00e5 fortov og stiarealer ud for ejendommen. Undg\u00e5 at bruge salt til glatf\u00f8rebek\u00e6mpelsen af fortove, da salt \u00f8del\u00e6gger fliserne. Brug i stedet sand eller grus. L\u00e6s mere under N\u00e5r vinteren kommer . Grundejeren kan overdrage pligten til at snerydde og glatf\u00f8rebek\u00e6mpe til en anden person i ejendommen eller en person bosat i n\u00e6rheden. L\u00e6s mere under Fejeerkl\u00e6ring . Serviceordninger p\u00e5 offentlige veje Kommunen tilbyder mod betaling forskellige serviceordninger. Se Serviceaftale for renholdelse, snerydning og glatf\u00f8rebek\u00e6mpelse af fortove .\n"}