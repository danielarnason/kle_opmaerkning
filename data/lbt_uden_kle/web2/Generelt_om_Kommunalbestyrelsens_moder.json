{"classes":[{"id":"","title":""}],"title":"Generelt om Kommunalbestyrelsens m\u00f8der","text":"M\u00f8derne afholdes normalt mandage kl. 17 i m\u00f8desalen p\u00e5 Lyngby R\u00e5dhus. Ekstraordin\u00e6re m\u00f8der afholdes efter behov. Alle har adgang til at overv\u00e6re de \u00e5bne m\u00f8der. Der er plads til maks. 350 tilh\u00f8rere. Kommunalbestyrelsens m\u00f8der annonceres i Det Gr\u00f8nne Omr\u00e5de Torsdag. Dagsorden og beslutningsprotokol Dagsordenspunkterne for Kommunalbestyrelsens m\u00f8der annonceres i Det Gr\u00f8nne Omr\u00e5de Torsdag i ugen inden m\u00f8det. Dagsorden for m\u00f8derne freml\u00e6gges fredag i ugen f\u00f8r m\u00f8det p\u00e5 kommunens biblioteker, p\u00e5 Lyngby R\u00e5dhus og i Administrationsbygningen. Beslutningsprotokollerne freml\u00e6gges de samme steder onsdag efter m\u00f8derne. Dagsorden for udvalgsm\u00f8derne freml\u00e6gges samme steder fredag i ugen f\u00f8r m\u00f8dernes afholdelse. Beslutningsprotokol freml\u00e6gges 2 dage efter m\u00f8derne. Se Kommunalbestyrelsens og udvalgenes beslutningsprotokoller og aktuelle dagsordener ved at klikke p\u00e5 linket til h\u00f8jre p\u00e5 siden. Sp\u00f8rgetid Forud for hvert ordin\u00e6rt kommunalbestyrelsesm\u00f8de afholdes sp\u00f8rgetid. Kommunens borgere kan her stille sp\u00f8rgsm\u00e5l om forhold i kommunen. Fire m\u00e5neder forud for et kommunalvalg suspenderes sp\u00f8rgetiden. Regler for sp\u00f8rgetid kan ses her .\n"}