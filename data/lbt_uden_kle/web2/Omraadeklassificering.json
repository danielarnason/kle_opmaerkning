{"classes":[{"id":"","title":""}],"title":"Omr\u00e5deklassificering","text":"Al jord i byzoner er som udgangspunkt klassificeret som lettere forurenet. Bor du i en byzone, er det derfor vigtigt, at du h\u00e5ndterer jorden milj\u00f8- og sundhedsm\u00e6ssigt korrekt. Hele byzonen i Lyngby-Taarb\u00e6k er klassificeret som lettere forurenet. Du kan s\u00f8ge efter din bop\u00e6l p\u00e5 et mere detaljeret kort via Danmarks Milj\u00f8portal . Forureningen er opbygget gennem mange \u00e5r. Den stammer blandt andet fra bilers udst\u00f8dning og industriens udledninger af r\u00f8g og st\u00f8v samt anvendelse af forskellige br\u00e6ndselstyper. Forureningen er kraftigst i \u00e6ldre byomr\u00e5der. Vil du flytte jord i byzone Hvis du bor i et omr\u00e5de, der er klassificeret som lettere forurenet, og du \u00f8nsker at fjerne mere end 1 m 3 jord, skal jordflytningen anmeldes til Lyngby-Taarb\u00e6k Kommune. L\u00e6s mere om flytning af jord og i Regulativ for Jord . Skal du flytte under 1 m 3 jord, kan du aflevere jorden p\u00e5 genbrugsstationen uden anmeldelse. Gode r\u00e5d om lettere forurenet jord Lettere forurenet jord er ikke s\u00e5 forurenet, at du skal fjerne den. V\u00e6r dog opm\u00e6rksom p\u00e5, at b\u00f8rn er f\u00f8lsomme over for forurening. Ved simple forholdsregler kan du neds\u00e6tte denne risiko. Et par gode r\u00e5d i hverdagen kan fx v\u00e6re at vaske h\u00e6nder, n\u00e5r I har v\u00e6ret i haven og dyrke gr\u00f8ntsager i ren jord. L\u00e6s mere i pjecen En hverdag med jord i byen - gode r\u00e5d . Vil du vide mere? L\u00e6s Milj\u00f8styrelsens vejledning om omr\u00e5deklassificering Du kan ogs\u00e5 orientere dig i lov om forurenet jord eller bekendtg\u00f8relse om lettere forurenet jord P\u00e5 Region Hovedstadens hjemmeside kan du desuden l\u00e6se mere om forureningskortl\u00e6gning af ejendomme.\n"}