{"classes":[{"id":"","title":""}],"title":"Kost-og motionsgruppen","text":"Hvem kan deltage? For at deltage skal du v\u00e6re selvhjulpen. Det vil sige, at du skal kunne g\u00e5 i p\u00e6nt tempo uden gangredskaber, ogs\u00e5 i terr\u00e6n, og du skal selv v\u00e6re i stand til at komme op og ned fra gulv. Der l\u00e6gges v\u00e6gt p\u00e5 din aktive deltagelse. Bem\u00e6rk! Din praktiserende l\u00e6ge skal henvise dig til kurset. Hvad indeholder undervisningen? Kurset har til form\u00e5l at give dig viden og inspiration til sunde kost- og motionsvaner, s\u00e5 det bliver lettere for dig at l\u00e6gge din livsstil om, holde din v\u00e6gt og f\u00e5 en fysisk aktiv hverdag. Undervisningen giver dig teoretisk og praktisk indsigt i, hvorfor hensigtsm\u00e6ssig kost og daglig motion mindsker din risiko for at udvikle hjertekarsygdomme og sygdomme som type 2 diabetes. Undervisningen best\u00e5r bl.a. i at f\u00f8re kostdagbog. Desuden bliver du introduceret til tr\u00e6ning i tr\u00e6ningsmaskiner og i udend\u00f8rs tr\u00e6ning. Undervisningen foreg\u00e5r p\u00e5 hold af 12-14 borgere, og varetages b\u00e5de af en ern\u00e6ringsfaglig og en motionsfaglig underviser. Kurset begynder med et introduktionsm\u00f8de Her vil du f\u00e5 en individuel samtale med en af underviserne, hvor I sammen vil opstille m\u00e5l for, hvad du gerne vil opn\u00e5 p\u00e5 kurset. Du vil ogs\u00e5 blive vejet og f\u00e5 m\u00e5lt din fedtprocent, muskelmasse og din fysiske form\u00e5en. Tid og sted Kurset er fordelt over 12 uger med 2 timers undervisning torsdag eftermiddage og foreg\u00e5r p\u00e5 Omr\u00e5decenter M\u00f8llebo, Lyngby Hovedgade1A, Lyngby. Vi opretter hold to gange om \u00e5ret med start i september og februar. For yderligere information er du velkommen til at maile eller ringe til: sundhedscenter@ltk.dk eller tlf: 45 97 32 52\n"}