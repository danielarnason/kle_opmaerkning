{"classes":[{"id":"","title":""}],"title":"Underretning om mistrivsel af et barn","text":"Alle b\u00f8rn og unge i kommunen har brug for en tryg opv\u00e6kst. Du har som borger pligt til at underrette Center for Social Indsats, hvis du f\u00e5r kendskab til, at et barn eller en ung under 18 \u00e5r bliver udsat for vanr\u00f8gt eller nedv\u00e6rdigende behandling, seksuelle overgreb eller lever under forhold, der bringer barnets sundhed eller udvikling i fare. Dette g\u00e6lder ogs\u00e5, hvis du f\u00e5r kendskab til kommende for\u00e6ldre, der har problemer, der giver dig en formodning om, at barnet vil f\u00e5 behov for s\u00e6rlig st\u00f8tte umiddelbart efter f\u00f8dslen. Selv om du har en pligt til at underrette kommunen, kan du ikke straffes for at undlade at underrette. Hvordan underretter du? Du kan kontakte Center for Social Indsats skriftligt i et brev, p\u00e5 mail, telefonisk eller personligt. Brevet skal du sende til: Center for Social indsats, Tofteb\u00e6ksvej, 12 2800 Kgs. Lyngby E-mail: underretning@ltk.dk eller socialindsats@ltk.dk Telefon: 45 97 33 36 i kommunens tr\u00e6ffetid, se vores \u00e5bningstider her . Ved akut situation og uden for kommunens tr\u00e6ffetid kontakt Den Sociale D\u00f8gnvagt via politiet tlf. 114. Du vil herefter blive kontaktet af Den Sociale D\u00f8gnvagt. N\u00e5r du har underrettet Du vil senest seks hverdage efter, at vi har modtaget din underretning modtage en bekr\u00e6ftelse p\u00e5, at kommunen har modtaget din underretning. Du vil som privatperson ikke have aktindsigt i sagen, og vil derfor ikke h\u00f8re mere til kommunens behandling af sagen. Den eller de, der har for\u00e6ldremyndigheden, har ret til aktindsigt i sagen og dermed ret til at f\u00e5 at vide, hvem der har underrettet Center for B\u00f8rn og Familie. Underret kommunen anonymt Du kan dog v\u00e6lge at v\u00e6re anonym, n\u00e5r du underretter kommunen. Dog skal du v\u00e6re opm\u00e6rksom p\u00e5, at kommunen har notatpligt. Hvilket betyder at kommunen skal notere og nedskrive det du fort\u00e6ller. Du skal alts\u00e5 v\u00e6re opm\u00e6rksom p\u00e5, at \u00f8nsker du at v\u00e6re anonym, skal du ikke opgive dit navn p\u00e5 e-mail, i telefonen eller i skriftlig underretning, da du herved ikke l\u00e6ngere er anonym. Kommunen modtager og behandler anonyme underretninger - dvs. hvor Center for Social Indsats ikke kender den person, der underretter kommunen - lige s\u00e5 seri\u00f8st som enhver anden underretning. Det g\u00e6lder uanset, om der er tale om en skriftlig eller en telefonisk anonym underretning. Hvis kommunen er bekendt med dit navn, men du \u00f8nsker at v\u00e6re anonym p\u00e5 grund af forholdet til familien, har du efter forvaltningslovens 15 mulighed for at undtage dit navn fra aktindsigt. Det er dog kun muligt, hvis kommunen kan begrunde et s\u00e6rligt hensyn til dig, og kun hvis dette hensyn klart overstiger hensynet til familiens behov for at f\u00e5 oplyst identiteten p\u00e5 hvem, der har underrettet. Det vil sige, at kommunen p\u00e5 tidspunktet for underretningen ikke kan love, at du kan v\u00e6re anonym i forhold til familien. Underretning til Ankestyrelsen Hvis du ikke oplever, at kommunen handler tilstr\u00e6kkeligt hurtigt og alvorligt p\u00e5 baggrund af din underretning, kan du underrette Ankestyrelsen om din bekymring. Du kan kontakte Ankestyrelsen telefonisk p\u00e5 33 41 12 00 alle hverdage mellem kl. 9-15 og bede om kontor for b\u00f8rn. Du kan ogs\u00e5 sende Ankestyrelsen en mail p\u00e5 ast@ast.dk Denne mailadresse er krypteret og derfor egnet til fortrolige oplysninger. Oplys barnets navn og adresse og kommunes navn.\n"}