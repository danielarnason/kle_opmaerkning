{"classes":[{"id":"","title":""}],"title":"Pas","text":"Forny dit gamle pas\u2028 Du skal m\u00f8de personligt op i Borgerservice. Medbring: Dit gamle pas Dankort, Visakort eller lige kontanter til betaling for pas Vellignende pasfoto (se regler for foto her ) Du kan ogs\u00e5 v\u00e6lge af f\u00e5 taget et pasfoto i Borgerservice. Prisen er 125 kroner. Ans\u00f8g om nyt pas Har du mistet dit gamle pas, og \u00f8nsker du et nyt pas, skal du m\u00f8de personligt op i Borgerservice. Medbring: K\u00f8rekort\u2028 original d\u00e5bsattest, navneattest (eller f\u00f8dselsattest) dokumentation for personnummer fx sundhedskort\u2028 dokumentation af rette navn, hvis dit navn for nyligt er \u00e6ndret - m\u00e5ske i forbindelse med vielse. Dankort, Visakort eller lige kontanter til betaling for pas Vellignende pasfoto (se regler for foto her ) Du kan ogs\u00e5 v\u00e6lge af f\u00e5 taget et pasfoto i Borgerservice. Prisen er 125 kroner. V\u00e6r opm\u00e6rksom p\u00e5, at du skal give besked til kommunen, hvis du finder dit gamle pas. Det er ikke lovligt at have to pas samtidig, og det kan give alvorlige problemer, hvis du rejser med et pas, der er meldt bortkommet. Ring\/skriv straks til borgerservice@ltk.dk, hvis du finder dit gamle pas. Pas til b\u00f8rn N\u00e5r du ans\u00f8ger om pas til dit barn, skal barnet uanset alder m\u00f8de op i Borgerservice. For at f\u00e5 udstedt eller fornyet et pas til dit barn under 18 \u00e5r skal indehaveren eller begge indehavere af for\u00e6ldremyndigheden udfylde felterne om samtykkeerkl\u00e6ring i ans\u00f8gningen . Udskriv ans\u00f8gning om fornyelse eller udstedelse af pas til dit barn V\u00e6r opm\u00e6rksom p\u00e5, at der g\u00e6lder de samme regler for pas til b\u00f8rn som for pas til voksne. Se lister ovenfor ( Forny dit gamle pas og Ans\u00f8g om nyt pas ) over ting, du skal medbringe i Borgerservice, n\u00e5r dit barn enten skal have fornyet eller udstedt et pas. Det er muligt at f\u00e5 taget et pasfoto i Borgerservice. Det er dog en betingelse, at barnet er fyldt fem \u00e5r og kan sidde stille . Prisen er 125 kroner. Fingeraftryk i de nye pas I dag skal alle pas indeholde fingeraftryk (g\u00e6lder ikke b\u00f8rn under 12 \u00e5r). \u00d8nsker du ikke at afgive fingeraftryk, kan du ikke f\u00e5 udstedt et pas. Bem\u00e6rk: Fingeraftryk bliver alene brugt i forbindelse med produktion af pas.\u2028 Hvad koster et pas?\u2028 Priserne p\u00e5 pas, inklusive gebyr for fingeraftryk, er: 0 til 11 \u00e5r: 115 kr. \u2028 12 til 17 \u00e5r: 141 kr. \u2028 18 til 64 \u00e5r: 626 kr. \u2028 65 \u00e5r og derover: 376 kr. Leveringstid Leveringstiden p\u00e5 et pas kan vare op til 14 dage. Du b\u00f8r derfor f\u00e5 lavet dit pas i god tid, inden du skal ud at rejse. Hvor l\u00e6nge er mit pas gyldigt? Er du over 18 \u00e5r, g\u00e6lder passet i 10 \u00e5r Er du mellem 2 og 18 \u00e5r, g\u00e6lder passet i 5 \u00e5r\u2028 For b\u00f8rn under 2 \u00e5r g\u00e6lder passet i 2 \u00e5r Du kan ans\u00f8ge om pas over hele landet Du kan ans\u00f8ge om pas i hvilken som helst kommune. Det er alts\u00e5 ikke n\u00f8dvendigt at v\u00e6re borger i den kommune, hvor du indleverer ans\u00f8gningen. Se mere om regler for pas p\u00e5 Politiets hjemmeside\n"}