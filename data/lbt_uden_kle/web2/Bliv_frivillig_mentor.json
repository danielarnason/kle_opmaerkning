{"classes":[{"id":"","title":""}],"title":"Bliv frivillig mentor","text":"For mange unge falder fra en uddannelse og mange har sv\u00e6rt ved at finde fodf\u00e6ste p\u00e5 arbejdsmarkedet. Lyngby-Taarb\u00e6k Kommune og det Lokale Besk\u00e6ftigelsesr\u00e5d har derfor s\u00f8s\u00e6t en frivillig mentorordning, der hj\u00e6lper unge i alderen 15-29 \u00e5r til at gennemf\u00f8re en uddannelse og komme i arbejde. Hvad kan du hj\u00e6lpe de unge med? Der er stor forskel p\u00e5 de unge og deres behov. Nogle unge har brug for st\u00f8tte, n\u00e5r de skifter mellem praktik og skoleperioder og opbakning til at holde fast i uddannelsen. Andre unge har brug for en, der kan hj\u00e6lpe dem med at f\u00e5 mere struktur p\u00e5 dagligdagen eller blive mere fysisk aktive. Endelig har nogle unge sociale problemer og har brug for en voksen st\u00f8tte i deres liv. Derfor s\u00f8ger vi efter mange forskellige typer mentorer. Hvilke forventninger har vi til dig? Vi forventer, at du melder dig som frivillig mentor, fordi du har lyst til at give dine livserfaringer videre og har lyst til at bruge dine personlige ressourcer til gavn for unge, der har behov for det. Derudover forventer vi, at du selv har erfaringer fra uddannelsesomr\u00e5det og\/eller arbejdsmarkedet, s\u00e5 du ved, hvilke kompetencer, som er vigtige at udvikle hos de unge. Det er vigtigt, at du kan v\u00e6re ydmyg overfor den unge og den unges situation; at du f\u00f8rst og fremmest er nysgerrig, stiller sp\u00f8rgsm\u00e5l og kan st\u00f8tte unge i at reflektere over egne handlemuligheder. Hvordan bliver du mentor? Inden du kan tr\u00e6de ind i hvervet som frivillig mentor, skal du deltage i et mentorkursus over tre hverdage. Lyngby-Taarb\u00e6k Kommune tilbyder kurset og planl\u00e6gger det som fyraftensm\u00f8der, s\u00e5 alle har mulighed for at deltage. Form\u00e5let med kurset er at kl\u00e6de dig p\u00e5 til at tr\u00e6de ind i mentorrollen og at give dig en forst\u00e5else af rammerne for dit kommende arbejde. Udover at styrke dine mentorkompetencer, er et v\u00e6sentligt m\u00e5l med kurset at give dig redskaber til at kunne s\u00e6tte egne gr\u00e6nser for personlig involvering. Efter du har gennemf\u00f8rt kurset, modtager du et kursusbevis. Det f\u00f8rste hold frivillige mentorer:\n"}