{"classes":[{"id":"","title":""}],"title":"Rejsesygesikring","text":"Du er d\u00e6kket af dit gule sundhedskort i udlandet, n\u00e5r du: rejser i mindre end en m\u00e5ned er p\u00e5 en ren ferie- eller studierejse rejser til F\u00e6r\u00f8erne og Gr\u00f8nland rejser inden for EU, Norge, Island, Liechtenstein eller Schweiz Det gule sundhedskort og EU-sygesikringskortet (det bl\u00e5 kort) kan ikke bruges uden for Europa. Rejser du uden for Europa skal du have en privat forsikring. Bem\u00e6rk, at der g\u00e6lder s\u00e6rlige regler for d\u00e6kning af kroniske sygdomme, fx ved forh\u00f8jet blodtryk. Hvis du er i tvivl, om du er d\u00e6kket med det gule sundhedskort, kan du sp\u00f8rge hos SOS International A\/S , som administrerer den offentlige rejsesygesikring. Hvis du er i tvivl, n\u00e5r du opholder dig i udlandet, kan du ringe p\u00e5 det vagtnummer, som st\u00e5r p\u00e5 bagsiden af sundhedskortet og f\u00e5 vejledning fra den telefoniske vagtservice, som har d\u00f8gn\u00e5bent. Hvilke udgifter d\u00e6kker det gule sundhedskort Rejsesygesikringen d\u00e6kker udgifter til behandling, hvis du bliver akut syg eller kommer til skade p\u00e5 din ferie- eller studierejse. F\u00f8lgende udgifter d\u00e6kkes: almindelig l\u00e6gehj\u00e6lp og l\u00e6geordineret medicin l\u00e6geordineret sygehusophold og -behandling, inklusiv operationer p\u00e5 standardklasse-sygehuse ambulancetransport (dog ikke hjemtransport i ambulance) udgifter til telefon, telefax og lignende ved henvendelse fra udlandet til SOS International. L\u00e6s mere om hvad det gule kort d\u00e6kker og ikke d\u00e6kker i pjecen om rejsesygesikringen (nyt vindue) Hvad g\u00f8r jeg hvis jeg har haft udgifter i forbindelse med akut sygdom i udlandet? Hvis du har v\u00e6ret syg i udlandet kan du f\u00e5 refunderet dine udgifter, n\u00e5r du kommer hjem. Husk at f\u00e5 kvitteringer for dine udgifter Du kan f\u00e5 refunderet dine udgifter ved at henvende dig til SOS International. Du skal anmelde din skade senest 6 m\u00e5neder efter, den er sket. Gem dine kvitteringer for udgifter. Du skal altid udfylde en skadeanmeldelsesblanket. Du kan anmelde skaden online p\u00e5 SOS s hjemmeside. Anmeld din skade til Sos international (nyt vindue)\n"}