{"classes":[{"id":"","title":""}],"title":"Opkr\u00e6vning","text":"Hvis du ikke betaler en regning fra kommunen til tiden, vil du modtage et brev fra kommunens opkr\u00e6vningsafdeling. Afdelingen \u00f8nsker at hj\u00e6lpe med at l\u00f8se dit betalingsproblem gennem r\u00e5dgivning og dr\u00f8ftelse af dine muligheder. Det kan kun lade sig g\u00f8re, hvis du reagerer, n\u00e5r vi skriver til dig. Opkr\u00e6vningens opgave er at s\u00f8rge for, at krav bliver opkr\u00e6vet og betalt. Det kan dreje sig om: Tilbagebetalingspligtig kontanthj\u00e6lp For meget udbetalt boligst\u00f8tte Institutionsbetaling Parkeringsafgifter Bibliotekskrav og andre kommunale tilgodehavender. Hvilke breve kan du modtage fra Opkr\u00e6vningen? N\u00e5r en regning eller et afdrag ikke er betalt til tiden, rykker vi for betaling. Her er en oversigt over nogle af de erindringsskrivelser, vi sender ud, og en forklaring p\u00e5, hvad de betyder for dig. P\u00e5mindelse Rykkerbrev\/rykkerskrivelse Varsling - Ribers Kreditinformation P\u00e5mindelse Er et brev der p\u00e5minder dig om, at du mangler at betale f.eks. parkeringsafgift. Rykkerbrev\/rykkerskrivelse Bliver sendt, n\u00e5r du ikke har betalt en regning eller et aftalt afdrag til tiden. Varsling - Ribers Kreditinformation En meddelelse om, at vi agter at indberette dig til Ribers Kreditinformation om 4 uger, hvis du ikke betaler din restance. Betalingsm\u00e5der Betalinger kan ske med de almindelige betalingsmidler: Dankort Homebanking Giro Betalingsservice Du skal huske, at du altid skal skrive personnummer p\u00e5 dine indbetalinger. Dankortbetaling Du kan betale dine kommunale regninger med Dankort direkte via netstedet her. Betal med dankort Du kan bl.a. betale for institutionsplads, SFO, fritids- og ungdomsklubber, ejendomsskat og musikskole. Du kan indtil videre ikke betale husleje til kommunens ejendomme og kirkeg\u00e5rdsregninger via denne side. Du kan ogs\u00e5 tilmelde kommunale regninger til Betalingsservice (PBS) her, s\u00e5 du slipper for besv\u00e6ret med at huske at betale regningerne fremover. tilmeld til betalingsservice Du kan altid tage kontakt til Opkr\u00e6vningen, hvis du har sp\u00f8rgsm\u00e5l. Kontakt opkr\u00e6vningsafdelingen\n"}