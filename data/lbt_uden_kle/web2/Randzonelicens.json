{"classes":[{"id":"","title":""}],"title":"Randzonelicens","text":"Beboere med adresse i et omr\u00e5de, der er udpeget som randzone, kan f\u00e5 en beboerlicens. Virksomheder med fast forretningssted i et omr\u00e5de, der er udpeget som randzone kan f\u00e5 erhvervslicens Randzonen er et omr\u00e5de, der ligger lige uden for zonen med betalt parkering. Licensen er en dispensation fra den skiltede tidsbegr\u00e6nsede parkering. Se de eksisterende randzoner via kort eller adresseliste . Licensen udstedes for et \u00e5r g\u00e6ldende fra udstedelsesdatoen. Selve licensen er gratis, hvis du bestiller den online og selv udskriver den. Hvor g\u00e6lder min beboer- og erhvervslicens? Licensen giver mulighed for, at parkere tidsubegr\u00e6nset p\u00e5 n\u00e6rmere beskrevne veje i eget n\u00e6romr\u00e5de. Regler for beboer- og erhvervslicens Beboere skal v\u00e6re tilmeldt folkeregisteret p\u00e5 en bop\u00e6l i omr\u00e5det. Virksomheder skal have fast forretningssted i omr\u00e5det. Ordningen g\u00e6lder kun for virksomhedens k\u00f8ret\u00f8jer, der i f\u00f8lge registreringsbekendtg\u00f8relsen kun m\u00e5 anvendes til erhverv. Det vil sige k\u00f8ret\u00f8jer p\u00e5 gule nummerplader, der ikke m\u00e5 bruges til privat k\u00f8rsel men kun til vare- og godstransport samt k\u00f8ret\u00f8jer p\u00e5 hvide og gule nummerplader, der ikke m\u00e5 bruges til privat k\u00f8rsel og som kun lovligt m\u00e5 bruges til erhvervsm\u00e6ssig persontransport som fx taxi og sygetransport. Beboere\/virksomheden skal v\u00e6re registreret som ejere eller brugere af det k\u00f8ret\u00f8j, der s\u00f8ges licens til. Dokumentationen hentes fra Centralregisteret for Motork\u00f8ret\u00f8jer. Beboere\/virksomheden med lejet\/leaset bil kan k\u00f8be licens. Leje- eller leasingkontrakt skal fremvises. Beboere med firmabil, der er lejet\/leaset og bruges til privatk\u00f8rsel, kan k\u00f8be licens. Enebrugererkl\u00e6ring fra arbejdsgiver samt leje- eller leasingkontrakt skal fremvises. Beboere, der har l\u00e5nt en bil, kan k\u00f8be en beboerlicens til l\u00e5nt bil. Tro og love-erkl\u00e6ring fra bilens ejer skal fremvises. Bilen m\u00e5 ikke have en licens i forvejen. Leje-\/leasingkontrakt, enebrugererkl\u00e6ring og tro og-loveerkl\u00e6ring kan uploades ved bestilling\/k\u00f8b af licens online Der kan k\u00f8bes lige s\u00e5 mange beboerlicenser, som der er beboere i husstanden over 18 \u00e5r. Andre forhold K\u00f8ret\u00f8jet m\u00e5 maksimalt have en totalv\u00e6gt p\u00e5 3.500 kg. For at licensen er gyldig, skal den v\u00e6re anbragt synligt i k\u00f8ret\u00f8jets forrude, og der skal v\u00e6re overensstemmelse mellem bilens registreringsnummer og registreringsnummeret p\u00e5 licensen. Hvis ovenn\u00e6vnte regler ikke overholdes eller misbruges, kan Lyngby-Taarb\u00e6k Kommune inddrage licensen og afholde sig fra at udstede en ny. Ved udskiftning af bilen i perioden bedes du kontakte parkeringskontoret. Bestil beboer- og erhvervslicens Ved bestilling af licens online betaler du med Dankort med det samme. Du kan v\u00e6lge, om licensen skal sendes til dig via e-mail. Du skal i s\u00e5 fald selv printe den ud. Du kan ogs\u00e5 f\u00e5 tilsendt licensen med brev. Her p\u00e5l\u00e6gges et ekspeditionsgebyr p\u00e5 50 kr.. Ekspeditionstiden er 2-3 hverdage. G\u00e5 til online bestilling af licens.\n"}