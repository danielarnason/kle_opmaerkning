{"classes":[{"id":"","title":""}],"title":"Vejlaug p\u00e5 private f\u00e6llesveje","text":"Lyngby-Taarb\u00e6k Kommune opfordrer grundejerne p\u00e5 private f\u00e6llesveje til at etablere vejlaug som en effektiv organisationsform til varetagelse af grundejeres pligt til, at vejen er i god og forsvarlig stand. Der findes ikke generelle retningslinjer for vejlaug, men de skal overholde den almindelige foreningsret. Det betyder blandt andet, at der skal v\u00e6re et s\u00e6t vedt\u00e6gter, og at der afholdes \u00e5rlige generelforsamlinger. Se kommunens forslag til standardvedt\u00e6gter for vejlaug Der skal g\u00f8res opm\u00e6rksom p\u00e5, at medlemskab af et vejlaug er frivilligt medmindre, at andet er bestemt i ejers sk\u00f8de eller lokalplan. Et eventuelt vejlaug har derfor ingen kompetence over for grundejere, der ikke er medlemmer af vejlauget.\n"}