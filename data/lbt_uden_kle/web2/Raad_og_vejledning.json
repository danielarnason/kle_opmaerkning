{"classes":[{"id":"","title":""}],"title":"R\u00e5d og vejledning","text":"Kommunens borgere kan f\u00e5 r\u00e5d og vejledning hos Opkr\u00e6vningen omkring mulige l\u00f8sninger p\u00e5 afvikling af restancer til det offentlige. Det er ofte muligt at indg\u00e5 en betalingsaftale ved henvendelse til Opkr\u00e6vningen, inden en regning er forfalden til betaling. Ved henvendelse om en betalingsaftale skal der altid gives oplysninger om de samlede \u00f8konomiske forhold. L\u00e6s mere om hvordan du indg\u00e5r en betalingsaftale: Hvad er mine muligheder? Borgere med g\u00e6ld til det offentlige modtager hvert \u00e5r medio januar m\u00e5ned en saldoopg\u00f8relse, hvoraf g\u00e6lden pr. 31. december i det forgangne regnskabs\u00e5r fremg\u00e5r. Indflydelsesmuligheder Borgeren f\u00e5r lejlighed til at udtale sig, enten skriftligt eller ved et m\u00f8de at f\u00e5 gennemg\u00e5et sin sag, inden der tr\u00e6ffes en afg\u00f8relse. Alle foresp\u00f8rgsler og henvendelser behandles straks, hvis de n\u00f8dvendige oplysninger er til stede. Henvendelser, der kr\u00e6ver en n\u00e6rmere unders\u00f8gelse, behandles inden 10 dage. Alle har ret til at blive h\u00f8rt, inden der tr\u00e6ffes en afg\u00f8relse. Du har derfor mulighed for at give yderligere oplysninger, som du mener er relevante for at tr\u00e6ffe en korrekt afg\u00f8relse i din sag. Der kan klages over trufne afg\u00f8relser. Klagevejledning vil fremg\u00e5 af den afg\u00f8relse, Opkr\u00e6vningen har truffet. Klagevejledning Kontakt opkr\u00e6vningsafdelingen\n"}