{"classes":[{"id":"","title":""}],"title":"Danskundervisning","text":"Kommunen tilbyder voksne udl\u00e6ndinge, der bor og er folkeregistreret i kommunen, danskundervisning. EU borgere, som er gr\u00e6nsependlere, dvs. arbejder i Danmark, men bor uden for Danmark, kan ogs\u00e5 tilbydes danskundervisning. Tilbuddet omfatter danskuddannelse i op til 3 \u00e5r fra det tidspunkt, hvor du f\u00f8rste gang kan p\u00e5begynde undervisning. Personer p\u00e5 Au-pair og visse studerende har dog ikke samme ret. Er du EU borger, eller har du ophold i Danmark p\u00e5 grund af studie eller arbejde, indg\u00e5r danskundervisning i et introduktionsforl\u00f8b. Er du flygtning eller har ophold som familiesammenf\u00f8rt indg\u00e5r undervisningen i et integrationsprogram. Du bestemmer selv hvilket sprogcenter, du vil g\u00e5 p\u00e5. Sprogcentret indplacerer dig p\u00e5 den relevante danskuddannelse afh\u00e6ngig af din skolebaggrund. Hvis du modtager fors\u00f8rgelse (\u00f8konomisk hj\u00e6lp) fra kommunen, er det kommunen, der beslutter hvilket sprogcenter, du kan g\u00e5 p\u00e5. Undervisningen er gratis. Du kan kontakte jobcentret, hvis du \u00f8nsker yderligere information. Lovgrundlag Du kan l\u00e6se mere om den konkrete lovgivning p\u00e5 omr\u00e5det p\u00e5 retsinformation.dk\n"}