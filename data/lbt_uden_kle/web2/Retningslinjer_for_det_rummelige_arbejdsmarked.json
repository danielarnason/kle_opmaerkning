{"classes":[{"id":"","title":""}],"title":"Retningslinjer for det rummelige arbejdsmarked","text":"Det rummelige arbejdsmarked Det rummelige arbejdsmarked indeholder dels r\u00e5dgivning og opf\u00f8lgning p\u00e5 sygdom samt etablering af jobs p\u00e5 s\u00e6rlige vilk\u00e5r. Det er vigtigt at v\u00e6re opm\u00e6rksom p\u00e5, at intentionerne med det rummelige arbejdsmarked er, at opretholde medarbejderens tilknytning til arbejdspladsen. Virksomhedspraktik Virksomhedspraktik etableres for personer, der har behov for et kortere afklaringsforl\u00f8b. De ans\u00e6ttes p\u00e5 hidtidige fors\u00f8rgelsesgrundlag(kontanthj\u00e6lp eller sygedagpenge). Aftalen indg\u00e5s mellem arbejdspladsen og hjemkommunen. Medarbejdere - der overvejer job p\u00e5 s\u00e6rlige vilk\u00e5r - retter henvendelse til de faglige organisationer og n\u00e6rmeste leder. Seniorjob Et seniorjob er et job i bop\u00e6lskommunen p\u00e5 almindelige ans\u00e6ttelsesvilk\u00e5r. Der er imidlertid f\u00f8lgende betingelser, der skal v\u00e6re opfyldt: Medlemskab af arbejdsl\u00f8shedskasse Personen er ledig Personens dagpengeperiode udl\u00f8ber tidligst 5 \u00e5r f\u00f8r efterl\u00f8nsalderen Personen skal ved fortsat medlemskab af og indbetaling af efterl\u00f8nsbidrag til arbejdsl\u00f8shedskasse opfylde anciennitetskravet for efterl\u00f8n, n\u00e5r p\u00e5g\u00e6ldende n\u00e5r efterl\u00f8nsalderen At betingelsen er opfyldt dokumenteres gennem a-kassen, som ogs\u00e5 informeres, n\u00e5r en person er ansat. A-kassen har pligt til at underrette kommunen, s\u00e5fremt den ansatte ikke l\u00e6ngere opfylder betingelserne. Anmodning om ans\u00e6ttelse kan ske tidligst 3 mdr. f\u00f8r og skal v\u00e6re modtaget senest 2 mdr. efter den dag, hvor dagpengeperioden udl\u00f8ber. Ans\u00e6ttelsen sker tidligst fra dagen efter dagpengeperioden er opbrugt. Flytter en borger, der er ansat i seniorjob til anden kommune, har vedkommende ret til at blive i jobbet eller s\u00f8ge job i tilflytter-kommunen. Fristen for ans\u00e6ttelse i den nye kommune er senest 2 mdr. efter ans\u00f8gningen, dog tidligst ved tilflytning. Ans\u00e6ttelse i seniorjob skal oph\u00f8re: N\u00e5r personen n\u00e5r efterl\u00f8nsalderen Hvis et rimeligt tilbud om ordin\u00e6rt arbejde afsl\u00e5s Hvis vedkommende p\u00e5 grund af manglende indbetaling af medlemsbidrag eller efterl\u00f8nsbidrag til sin til sin a-kasse eller udmeldelse ikke l\u00e6ngere vil kunne g\u00e5 p\u00e5 efterl\u00f8n, n\u00e5r efterl\u00f8nsalderen er n\u00e5et Ansatte i seniorjob kan afskediges efter almindelige ans\u00e6ttelsesretlige regler Aftalebaserede sk\u00e5nejob Aftalebaserede sk\u00e5nejob er job p\u00e5 s\u00e6rlige vilk\u00e5r uden l\u00f8ntilskud og m\u00e5lrettet personer med nedsat arbejdsevne. Jobbene kan oprettes efter de sociale kapitler i overenskomsterne og aftales lokalt p\u00e5 arbejdspladserne. Oftest arbejder den ansatte p\u00e5 fuld tid med afgr\u00e6nsede opgaver og lavere l\u00f8n. Fleksjob Fleksjob er stillinger p\u00e5 s\u00e6rlige vilk\u00e5r, hvor der tages hensyn til den enkelte persons begr\u00e6nsninger i erhvervsevnen. Fleksjob kan oprettes til personer, der: ikke er berettiget til folkepension ikke modtager social pension har varige begr\u00e6nsninger i arbejdsevnen ikke kan fastholde besk\u00e6ftigelse p\u00e5 normale vilk\u00e5r og hvor mulighederne for revalidering er udt\u00f8mte i forhold til ethvert erhverv L\u00f8n - og ans\u00e6ttelsesvilk\u00e5r fasts\u00e6ttes i en skriftlig aftale mellem arbejdsgiver og den ansatte i samarbejde med den forhandlingsberettigede organisation. En allerede ansat som overg\u00e5r til fleksjob bibeholder sin hidtidige l\u00f8n i den aftalte arbejdstid p\u00e5 arbejdspladsen. De timer, vedkommende ikke er i stand til at arbejde, afl\u00f8nnes som minimum med grundl\u00f8nnen eller begyndelsesl\u00f8nnen i overenskomsten. Specielle funktionstill\u00e6g kan eventuelt till\u00e6gges. Tilskud udg\u00f8r 1\/2 eller 2\/3 af den lokale mindste overenskomstm\u00e6ssige timel\u00f8n p\u00e5 det aktuelle ans\u00e6ttelsesomr\u00e5de. Fleksjob bevilges og tilskud udbetales af den ansattes hjemkommune. Specialkonsulenten skal medvirke ved etablering af fleksjob p\u00e5 kommunens arbejdspladser. Job med l\u00f8ntilskud til f\u00f8rtidspensionister Der er her tale om stillinger p\u00e5 s\u00e6rlige vilk\u00e5r, der tager hensyn til den enkelte persons specielle forhold. Disse jobs kan oprettes til personer der: er under 65 \u00e5r (f\u00f8lger folkepensionsalderen og forh\u00f8jes gradvist op til 67 \u00e5r) modtager social f\u00f8rtidspension og ikke kan opn\u00e5 eller fastholde besk\u00e6ftigelse p\u00e5 deltid p\u00e5 normale vilk\u00e5r L\u00f8nnen aftales mellem f\u00f8rtidspensionisten og arbejdsgiver i samarbejde med den relevante faglige organisation og det samme g\u00e6lder arbejdstiden. Det er arbejdsgiveren, der udbetaler l\u00f8nnen. Jobcentret i den ansattes hjemkommune betaler et l\u00f8ntilskud til arbejdspladsen. Integrations- og opl\u00e6ringsstillinger Grundtanken med integrations- og opl\u00e6ringsstillinger er prim\u00e6rt en opkvalificering til det konkrete job p\u00e5 arbejdspladsen. En person omfattet af aftalen ans\u00e6ttes i ordin\u00e6r stilling. Arbejdstiden er 37 timer ugentligt. Kan etableres p\u00e5 deltid p\u00e5 mindst 30 timer. Der er en forpligtelse p\u00e5 opl\u00e6ring og opkvalificering i gennemsnit p\u00e5 mindst 20 pct. af arbejdstiden. Der er 3 m\u00e5lgrupper, der kan ans\u00e6ttes i disse stillinger: Indvandrere og efterkommere med begr\u00e6nsede sprogkundskaber uden eller med kort uddannelse. Indvandrere med begr\u00e6nsede sprogkundskaber og med en uddannelse fra hjemlandet Unge under 25 \u00e5r, herunder unge efterkommere, uden arbejdserfaring, som ikke via den ordin\u00e6re vejlednings- og uddannelsesindsats har kunnet opn\u00e5 besk\u00e6ftigelse eller er p\u00e5begyndt en ungdomsuddannelse. Der skal udarbejdes en udviklingsplan, der beskriver arbejdsfunktioner, arbejdsomr\u00e5de og opgaver i forbindelse med opl\u00e6ringsforl\u00f8bet. Senest efter 6 m\u00e5neders ans\u00e6ttelse, skal der f\u00f8lges op p\u00e5 planen. Den ansatte afl\u00f8nnes med overenskomstm\u00e6ssig begyndelsesl\u00f8n for den tid, der arbejdes, dvs. 80 pct. af den aftalte ugentlige arbejdstid. Ans\u00e6ttelsesperioden i integrations- og opl\u00e6ringsstillinger er maksimalt 1 \u00e5r. Ans\u00e6ttelsen aftales med jobcenter og arbejdsplads. Specialkonsulenten for det rummelige arbejdsmarked kan give r\u00e5d og vejledning til: Personaleansvarlige, der har medarbejdere, der af helbredsm\u00e6ssige, personlige - eller sociale problemer har sv\u00e6rt ved at klare arbejdet. Medarbejdere, der har vanskeligt ved at klare arbejdet p\u00e5 grund af helbredsm\u00e6ssige, personlige eller sociale problemer. Specialkonsulenten kan deltage i dr\u00f8ftelse af konkrete sager og medvirke til sikring af, at alle interessenter, herunder ledere og eventuelt tillidsrepr\u00e6sentanter inddrages med henblik p\u00e5 at f\u00e5 sagen fuldt belyst, inden der tr\u00e6ffes beslutning om en l\u00f8sning. Specialkonsulenten kan endvidere orientere om regler og muligheder i forbindelse med det rummelige arbejdsmarked p\u00e5 de arbejdspladser, der \u00f8nsker det.\n"}