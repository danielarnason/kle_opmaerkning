{"classes":[{"id":"","title":""}],"title":"Flytning af jord","text":"Skal du flytte mere end 1 m jord skal du anmelde det via Jordweb, hvis jorden kommer fra: Omr\u00e5deklassificerede omr\u00e5der (byzone) Kortlagte ejendomme (V1 og V2) Forurenede ejendomme (endnu ikke kortlagte) Vejarealer Godkendt modtageanl\u00e6g for jord G\u00e5 til Jordweb hvis du vil anmelde jord der skal flyttes Anmelderen skal sikre sig, at jorden analyseres og klassificeres som angivet i Bekendtg\u00f8relse om anmeldelse og dokumentation i forbindelse med flytning af jord nr. 1479 af 12. december 2007 . Hvis Center for Milj\u00f8 og Plan ikke anmoder om supplerende bem\u00e6rkninger, m\u00e5 jorden flyttes 4 uger efter anmeldelse. Dog kan jorden flyttes umiddelbart efter anmeldelse, hvis jorden flyttes til et godkendt modtageanl\u00e6g, der har godkendelse til at modtage jord med det forureningsindhold, der fremg\u00e5r af anmeldelsen. Hvis jorden flyttes fra et areal, der er kortlagt p\u00e5 vidensniveau 1 eller 2, skal Lyngby-Taarb\u00e6k Kommune inden anmeldelsen have godkendt en plan for jordens h\u00e5ndtering. Skal du flytte under 1 m jord, kan du aflevere jorden p\u00e5 Genbrugsstationen uden anmeldelse. Fra den 1. januar 2012 blev et nyt regulativ for jordflytning i Lyngby-Taarb\u00e6k Kommune g\u00e6ldende. Har du sp\u00f8rgsm\u00e5l, s\u00e5 skriv til miljoplan@ltk.dk eller til Center for Milj\u00f8 og Plan, Lyngby Torv 17, 2800 Kgs. Lyngby.\n"}