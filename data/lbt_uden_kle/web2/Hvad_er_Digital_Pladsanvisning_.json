{"classes":[{"id":"","title":""}],"title":"Hvad er Digital Pladsanvisning ?","text":"Kan jeg se mit barns nr. p\u00e5 ventelisten? F\u00f8rste gang du skal se dit barns nummer p\u00e5 ventelisten, anbefaler vi, at du l\u00e6ser denne side. Den giver en bedre forst\u00e5else, for de oplysninger du senere f\u00e5r adgang til. Dit barn kan st\u00e5 p\u00e5 flere ventelister. Bestemte dagtilbud Dagplejeplads Pasningsgarantiplads En kombination af ovenst\u00e5ende For at kunne bruge det nummer du f\u00e5r oplyst fra ventelisten, er det vigtigt, at du er opm\u00e6rksom p\u00e5 f\u00f8lgende: Ventelisten indeholder alle de b\u00f8rn, der har \u00f8nsket det samme dagtilbud som dig, uanset hvilken behovsdato man har. Der kan st\u00e5 s\u00f8skendeb\u00f8rn l\u00e6ngere nede p\u00e5 ventelisten, som kan f\u00e5 plads f\u00f8r dit barn. Min s\u00f8gning giver intet resultat? Hvis din s\u00f8gning intet viser, er dit barn ikke er p\u00e5 vores ventelister, og din opskrivning er ikke registreret i vores system. Hvem f\u00e5r den n\u00e6ste plads? N\u00e5r der er en ledig plads i et dagtilbud eller hos en dagplejer, skal Pladsanvisningen sammenholde ventelisten til det konkrete dagtilbud med pasningsgarantien. Det barn som har den h\u00f8jeste anciennitet p\u00e5 ventelisterne, er det barn der f\u00e5r pladsen. Du er derfor ikke garanteret den f\u00f8rste ledige plads, selvom dit barn st\u00e5r som nummer 1 p\u00e5 en af ventelisterne. Jeg er opskrevet til B\u00f8rnehuse? Et b\u00f8rnehus er et dagtilbud, der b\u00e5de har vuggestuegrupper og b\u00f8rnehavegrupper. Der er generelt meget stor s\u00f8gning til b\u00f8rnehusene, hvorfor der ogs\u00e5 tit er lange ventelister. Du kan b\u00e5de skrive dit barn op til vuggestueplads og\/eller b\u00f8rnehaveplads i et b\u00f8rnehus. De b\u00f8rn der er indmeldt i vuggestuegruppen i et b\u00f8rnehus, er garanteret en plads i b\u00f8rnehavegruppen i samme b\u00f8rnehus. Derfor er det ofte sv\u00e6rt for b\u00f8rn, der kommer fra andre vuggestuer eller dagplejen, at f\u00e5 en b\u00f8rnehaveplads i et b\u00f8rnehus. Ventelisterne til b\u00f8rnehusene indeholder b\u00e5de b\u00f8rnehaveb\u00f8rn og vuggestueb\u00f8rn. Dem der \u00f8nsker en b\u00f8rnehaveplads i et b\u00f8rnehus st\u00e5r f\u00f8rst, derfor vil dit barns nummer p\u00e5 ventelisten til en vuggestueplads i et b\u00f8rnehus, ikke vise det reelle billede af ventelisten. Mit barn er rykket op\/ned p\u00e5 ventelisten? Du har l\u00f8bende mulighed for at \u00e6ndre dine \u00f8nsker og din behovsdato. De \u00f8nsker og den behovsdato du har for dit barn, skal du oplyse Pladsanvisningen om i s\u00e5 god tid som muligt. G\u00f8r du det, er det med til at \u00f8ge sandsynligheden for, at et af dine \u00f8nsker kan opfyldes. N\u00e5r du eller andre for\u00e6ldre \u00e6ndrer deres \u00f8nsker eller behov, har det indflydelse p\u00e5 ventelisten. Dette skyldes, at du beholder din anciennitet p\u00e5 ventelisten. Hvis du oplever, at dit barn st\u00e5r l\u00e6ngere nede p\u00e5 ventelisten end sidste gang du kiggede, kan det v\u00e6re fordi, der er nogen, der har \u00e6ndret deres \u00f8nsker eller behov for deres barn, eller at der er kommet en tilflytter med et barn, der er \u00e6ldre end dit barn. Til b\u00f8rnehave kan du \u00e6ndre \u00f8nskerne indtil dit barn er 2 \u00e5r. Herefter er opskrivningen bindende. Hvorn\u00e5r kan mit barn f\u00e5 en plads? Pladsanvisningen har desv\u00e6rre ikke mulighed for at oplyse pr\u00e6cise datoer for, hvorn\u00e5r du kan forvente en plads i et bestemt dagtilbud. Ledige pladser afh\u00e6nger af, at nogen enten flytter fra kommunen, eller bliver flyttet til et nyt dagtilbud f.eks. fra vuggestue til b\u00f8rnehave eller fra b\u00f8rnehave til skole. De b\u00f8rn der flytter eller bliver meldt ud af andre grunde, har 1 m\u00e5neds udmeldelsesfrist. For b\u00f8rn der skal i skole, har vi som regel udmeldelserne tidligt p\u00e5 \u00e5ret. Derfor vil de fleste b\u00f8rn, der f\u00e5r plads efter skoleskiftet i maj m\u00e5ned, f\u00e5 besked i god tid. P\u00e5 andre tidspunkter af \u00e5ret fors\u00f8ger vi at give besked om plads med mindst 1 m\u00e5neds varsel. Digital pladsanvisning\n"}