{"classes":[{"id":"","title":""}],"title":"Personalepolitik","text":"Indledning Kommunens almindelige personalepolitik g\u00e6lder for alle ledere og medarbejdere i Lyngby-Taarb\u00e6k Kommune og er udformet p\u00e5 baggrund af kommunens grundholdninger til personalet. Kommunen skal som arbejdsplads v\u00e6re kendetegnet ved at l\u00f8se sine opgaver p\u00e5 en effektiv, kvalitetspr\u00e6get og fleksibel m\u00e5de over for borgere, virksomheder og foreninger i lokalomr\u00e5det samt i forhold til andre myndigheder. Kommunen l\u00e6gger v\u00e6gt p\u00e5 at v\u00e6re en arbejdsplads med ligev\u00e6rdighed og tolerance som grundl\u00e6ggende principper. De ansatte skal have muligheder for at v\u00e6re en del at virksomheden uanset alder, handicap, k\u00f8n, etnisk oprindelse og religion. Kommunen \u00f8nsker at give plads til mangfoldighed og derved tilf\u00f8re arbejdspladsen inspiration og variation. Kommunen l\u00e6gger endvidere v\u00e6gt p\u00e5, at der skal v\u00e6re sammenh\u00e6ng mellem arbejdsliv og familieliv, hvilket er en v\u00e6sentlig foruds\u00e6tning for velfungerende og tilfredse ledere og medarbejdere. En god balance mellem arbejdsliv og familieliv skal medvirke til at sikre medarbejdernes trivsel, hvilket igen kan medvirke til, at kommunen kan tiltr\u00e6kke og fastholde kvalificeret arbejdskraft b\u00e5de nu og i fremtiden. Personalepolitikken har som udgangspunkt, at alle ansatte er indstillet p\u00e5 aktivt at leve op til de forventninger og krav, der stilles p\u00e5 arbejdspladsen. Personalepolitikken best\u00e5r af 3 niveauer: a. Den almindelige personalepolitik overordnede og generelle tilkendegivelser om holdninger og synspunkter p\u00e5 personaleomr\u00e5det for hele kommunen b. F\u00e6lles retningslinier retningstilkendegivelser indenfor afgr\u00e6nsede omr\u00e5der konkretiserer m\u00e5lene angiver de handlinger, som skal f\u00f8re personalepolitikken ud i livet c. Lokale regler lokalt fastsatte bestemmelser vedr\u00f8rende personalet a. Den almindelige personalepolitik M\u00e5ls\u00e6tning Ledere og medarbejdere skal gennem dialog skabe st\u00f8rst mulig overensstemmelse mellem de arbejdsm\u00e6ssige m\u00e5l og den ansattes \u00f8nske om et udviklende og engagerende job Den almindelige personalepolitik skal sikre: at kommunen kan varetage opgaverne p\u00e5 en smidig, effektiv, rationel og kvalitetspr\u00e6get m\u00e5de at der skabes arbejdsbetingelser, der sikrer personalets udvikling, dygtigg\u00f8relse og trivsel p\u00e5 en effektiv arbejdsplads at arbejdspladsen er attraktiv at kommunens ydelser udvikles og moderniseres at arbejdsvilk\u00e5rene muligg\u00f8r en personlig og faglig udvikling hos alle en samarbejdsform, der bygger p\u00e5 en \u00e6rlig og konstruktiv dialog, pr\u00e6get af gensidig tillid og accept at alle behandler hinanden med respekt og v\u00e6rdighed. Det er ledelsens ansvar at skabe et milj\u00f8, der sikrer, at den enkelte kan leve op til de aktuelle krav, som stilles i jobbet. Det forventes samtidig, at hver enkelt medarbejder tager et selvst\u00e6ndigt ansvar for sit arbejde og sin udvikling. Lederne skal ud\u00f8ve synlig ledelse og udsende klare signaler om, hvordan alle ansatte i f\u00e6llesskab kan arbejde hen imod m\u00e5lene. Medarbejderne skal have viden om generelle forhold i kommunen, de skal sikres variation og udfordring i opgaverne og medarbejderne skal have mulighed for reel indflydelse p\u00e5 egen arbejdssituation. Alle ansatte ledere og medarbejdere har et f\u00e6lles ansvar for udvikling og levering af kommunens ydelser. Krav og forventninger til lederne i Lyngby-Taarb\u00e6k Kommune Kommunen stiller krav til lederne. Lederne skal dels leve op til generelle krav, som stilles til alle ledere og dels specifikke krav, som g\u00e6lder for den enkelte leders stilling. I nedenst\u00e5ende beskrives udelukkende de generelle krav og forventninger til lederne. Kommunens ledere skal kunne l\u00e6se og forst\u00e5 menneskelige relationer kunne lytte opm\u00e6rksomt, stille sp\u00f8rgsm\u00e5l og i det hele taget indg\u00e5 i en dialog med medarbejderne p\u00e5 en m\u00e5de, hvorefter det klart fremg\u00e5r, at ledere og medarbejdere ved at hj\u00e6lpe hinanden opn\u00e5r den bedst mulige opgavel\u00f8sning kunne indgyde tillid hos omgivelserne kunne kommunikere krav og forventninger klart og give spontane og fair tilbagemeldinger p\u00e5 medarbejderens pr\u00e6stationer kunne delegere opgaver og hele tiden afs\u00f8ge og korrigere sammenh\u00e6ngen imellem ansvar og m\u00e5l kunne reflektere over egne v\u00e6rdier samt egen samarbejds- og ledelsesstil med det form\u00e5l at kunne foretage l\u00f8bende tilpasning af ledelsesstilen som udgangspunkt v\u00e6re besk\u00e6ftiget p\u00e5 fuld tid. Lederne skal informere om organisationens samlede m\u00e5l og strategier, formidle de politiske signaler og vilk\u00e5r, som g\u00e6lder for en politisk styret organisation og sikre, at medarbejderne til enhver tid er i besiddelse af relevant information. Lederne skal kunne formulere m\u00e5l og strategier for organisationen. De skal definere den kultur og de v\u00e6rdier, som skal pr\u00e6ge organisationen. Lederne skal i overensstemmelse med de centralt fastsatte m\u00e5l i samarbejde med medarbejderne udvikle eget ansvarsomr\u00e5de, sikre borgerne\/brugerne den bedst mulige service, sikre kvaliteten i opgavel\u00f8sningen, udvikle, engagere og motivere medarbejderne, fremme samarbejdet og kunne fordele deres tid mellem sagsbehandling, personaleledelse og udvikling. Lederne skal kunne forst\u00e5, handle efter og tilpasse organisationen de skiftende krav, som omverdenen stiller til den kommunale organisation og udvise forst\u00e5else og interesse for helheden. Ledelse skal ud\u00f8ves i en dialog med medarbejderne. Denne dialog skal v\u00e6re baseret p\u00e5 gensidig tillid og respekt. Kommunen l\u00e6gger v\u00e6gt p\u00e5, at ledere p\u00e5 alle niveauer i organisationen er indstillet p\u00e5 og f\u00e5r mulighed for at udvikle deres lederevner og f\u00e6rdigheder i overensstemmelse med de krav, som stilles til ledere i den offentlige sektor. Kommunen forventer, at lederne er v\u00e6rdige repr\u00e6sentanter for arbejdspladsen Lyngby-Taarb\u00e6k Kommune. Krav og forventninger til medarbejderne i Lyngby-Taarb\u00e6k Kommune Kommunen stiller krav til medarbejderne. Medarbejderne skal dels leve op til generelle krav, som g\u00e6lder for samtlige medarbejdere i Lyngby-Taarb\u00e6k Kommune og dels specifikke krav, som g\u00e6lder for den enkelte medarbejders stilling. I nedenst\u00e5ende beskrives udelukkende de generelle krav og forventninger til medarbejderne. Kommunens medarbejdere skal kunne udf\u00f8re b\u00e5de myndigheds- og serviceopgaver p\u00e5 et h\u00f8jt fagligt niveau kunne udvise en adf\u00e6rd, hvorefter medarbejderen kommer borgere\/brugere i m\u00f8de med en serviceindstilling og stort personligt engagement kunne medvirke til den fortsatte udvikling af en organisation, der lever op til kommunens m\u00e5ls\u00e6tninger og krav. kunne kommunikere p\u00e5 en hensigtsm\u00e6ssig m\u00e5de med omgivelserne kunne reflektere over egne v\u00e6rdier og egen samarbejdsstil aktivt kunne medvirke til en l\u00f8bende tilpasning af samarbejdsformen Kommunen forventer, at medarbejderne aktivt indg\u00e5r i en faglig og personlig udvikling, som dels tilgodeser medarbejderens eget behov for udvikling og samtidig indg\u00e5r som et element i de midler, der skal til for, at organisationens m\u00e5l kan n\u00e5s. Kommunen forventer, at medarbejderne er v\u00e6rdige repr\u00e6sentanter for arbejdspladsen Lyngby-Taarb\u00e6k Kommune. Rekruttering, introduktion og fastholdelse Kommunen l\u00e6gger v\u00e6gt p\u00e5, at enhver ledig stilling bes\u00e6ttes med den bedst kvalificerede ans\u00f8ger og, at den nyansatte personligt og holdningsm\u00e6ssigt er i overensstemmelse med den almindelige personalepolitik. Eksterne og interne ans\u00f8gere behandles p\u00e5 lige fod, med respekt for den n\u00f8dvendige stabilitet og fornyelse p\u00e5 de enkelte arbejdspladser. Det tilstr\u00e6bes, at begge k\u00f8n er repr\u00e6senteret p\u00e5 de enkelte arbejdspladser, b\u00e5de som ledere og medarbejdere. Ligeledes b\u00f8r der tilstr\u00e6bes en ligelig aldersfordeling blandt samtlige medarbejdere. For at kunne tiltr\u00e6kke og fastholde kvalificeret arbejdskraft er det vigtigt, at kommunen er i konstant udvikling s\u00e5ledes, at der kan tilbydes potentielle og nuv\u00e6rende ansatte faglige og personlige udfordringer. Det er derfor vigtigt at g\u00f8re opm\u00e6rksom p\u00e5 de mange muligheder, som en kommunal arbejdsplads rummer, og de udviklingsmuligheder, som Lyngby-Taarb\u00e6k Kommune kan tilbyde sine ansatte for herigennem at \u00f8ge interessen for kommunen som arbejdsplads. Den enkelte ans\u00e6ttelse gennemf\u00f8res p\u00e5 grundlag af et t\u00e6t samarbejde mellem ledelse og medarbejdere. Ans\u00e6ttelsesinterviews skal v\u00e6re pr\u00e6get af en gensidig dialog s\u00e5ledes, at ogs\u00e5 ans\u00f8geren f\u00e5r en mulighed for at vurdere, om den ledige stilling svarer til det forventede. Den nyansatte skal i forbindelse med ans\u00e6ttelsen informeres om introduktionsforl\u00f8bet, som skal tage h\u00f8jde for forholdene i den konkrete situation. Som et middel til et godt introduktionsforl\u00f8b, kan der udarbejdes en introduktionsplan, som formidles til den nyansatte gerne i god tid f\u00f8r tiltr\u00e6delsen. Planen skal indeholde en information om den nye arbejdsplads og pr\u00e6sentation af ledelse, medarbejdere og samarbejdspartnere. Planen skal i \u00f8vrigt indeholde forhold, der vil v\u00e6re afg\u00f8rende for, at den nyansatte hurtigst muligt vil kunne varetage sine nye opgaver og funktioner. Det er ledelsens ansvar, at der i forhold til alle nyansatte med eller uden pr\u00f8vetid sikres en god dialog med henblik p\u00e5 at vurdere gensidige krav og forventninger til varetagelsen af det nye job. Retningslinjerne vedr\u00f8rende rekruttering, introduktion og fastholdelse indeholder: Retningslinjer for ans\u00e6ttelsesprocedurer, herunder anvendelse af pr\u00f8vetid Retningslinjer for ligebehandling Retningslinjer for indhentning af straffeattester Retningslinjer for praktik- og elevordninger L\u00f8n Kommunen \u00f8nsker at anvende l\u00f8n som et af flere virkemidler i forhold til at kunne tiltr\u00e6kke, udvikle og fastholde velkvalificerede medarbejdere og for at fremme et godt arbejdsmilj\u00f8. Kommunen \u00f8nsker \u00e5benhed omkring l\u00f8ndannelsen og st\u00f8tter derfor gerne initiativer, der kan fremme det generelle informationsniveau omkring de centrale og lokale regler og retningslinier vedr\u00f8rende l\u00f8ndannelsen. Udgangspunktet for l\u00f8npolitikken i kommunen er, at alle ansatte afl\u00f8nnes med en centralt aftalt grundl\u00f8n. Herudover fasts\u00e6ttes l\u00f8nnen efter stillingens arbejdsopgaver\/funktioner, medarbejderens dokumenterede kvalifikationer og kompetencer i \u00f8vrigt samt en vurdering af, hvordan medarbejderen fungerer i jobbet. Der skal arbejdes m\u00e5lrettet imod sikring af, at der udbetales lige l\u00f8n for lige arbejde indenfor de enkelte forhandlingsomr\u00e5der. Kommunen \u00f8nsker at udvikle den lokale l\u00f8nfasts\u00e6ttelse ud fra en vurdering af de skiftende behov i den samlede kommunale virksomhed. Kommunen \u00f8nsker endvidere, at udviklingen sker i et samarbejde imellem ledelsen, medarbejderne og personaleorganisationerne. Retningslinierne vedr\u00f8rende l\u00f8n indeholder: Retningslinjer for procedurer vedr\u00f8rende lokal l\u00f8ndannelse Personaleudvikling Kommunens vigtigste ressource er medarbejderne. En systematisk personaleudvikling kan medvirke til at tiltr\u00e6kke og fastholde kvalificerede og velmotiverede ledere og medarbejdere. Gennem personaleudvikling skal det sikres, at den enkelte ansattes kompetence og evner l\u00f8bende udvikles med henblik p\u00e5, at der hele tiden skabes st\u00f8rst mulig overensstemmelse mellem de arbejdsm\u00e6ssige m\u00e5l og den ansattes \u00f8nsker og behov for et udviklende og engagerende job. Kompetenceudvikling Kommunens ydelser leveres og udvikles f\u00f8rst og fremmest gennem de ansattes kompetence og fortsatte udvikling. For at kunne yde en god service, er det afg\u00f8rende, at den enkelte medarbejder umiddelbart kan l\u00f8se opgaverne p\u00e5 en effektiv og kvalitetspr\u00e6get m\u00e5de i forhold til borgere m.fl. Det skal s\u00e5ledes sikres, at medarbejdere, der i praksis udf\u00f8rer bestemte opgaver, ogs\u00e5 har den n\u00f8dvendige kompetence og mulighed for at tr\u00e6ffe de beslutninger, som er n\u00f8dvendige. Den l\u00f8bende kompetenceudvikling vil for den enkelte medarbejder ske i en dialog mellem medarbejderen og ledelsen. I arbejdet med kompetenceudvikling i forhold til den enkelte medarbejder er det af afg\u00f8rende betydning, at ledelsen sikrer, at medarbejderne respekterer de centrale holdninger, v\u00e6rdier og m\u00e5ls\u00e6tninger s\u00e5ledes, at de enkelte arbejdspladser til enhver tid er i overensstemmelse med kommunalbestyrelsens overordnede politik. Det er h\u00f8jt prioriteret, at alle medarbejdere har udstrakt kompetence og ansvar i forhold til den opgave og funktion de varetager. Delegation skal s\u00e5ledes anvendes som et middel til en fortsat udvikling af den enkelte medarbejders kompetencer. Kompetenceudviklingen er systematiseret ved bl.a. f\u00f8lgende tiltag: Udviklingssamtaler 1. Medarbejderudviklingssamtaler (MUS) Som et v\u00e6sentligt led i gennemf\u00f8relsen af den almindelige personalepolitik anvender kommunen planlagte, systematiske samtaler mellem den enkelte medarbejder og dennes leder. Indholdet kan bl.a. v\u00e6re: dr\u00f8ftelse af aktuelle arbejdsvilk\u00e5r, herunder planl\u00e6gning og tilrettel\u00e6ggelse af arbejdet samarbejdet med kolleger og ledelse medarbejderens tilfredshed med nuv\u00e6rende arbejde medarbejderens \u00f8nsker og behov omkring de arbejdsm\u00e6ssige forhold medarbejderens evt. behov for at dr\u00f8fte personlige forhold i relation til jobbet lederens og medarbejderens gensidige forventninger i relation til udf\u00f8relsen af jobbet lederens og medarbejderens gensidige forventninger i relation til ud\u00f8velse af ledelse i forhold til medarbejderen. Lederen og medarbejderen har et gensidigt ansvar for, at aftaler indg\u00e5et i forbindelse med udviklingssamtalerne f\u00f8res ud i livet. I forhold til mere langsigtede kompetenceudviklings\u00f8nsker, er det lederens opgave s\u00e5 vidt muligt at skabe de forn\u00f8dne rammer herfor. 2. Gruppeudviklingssamtaler (GRUS) Som supplement til medarbejderudviklingssamtaler kan anvendes gruppeudviklingssamtaler. Gruppeudviklingssamtaler er karakteriseret ved, at der gennemf\u00f8res en planlagt og systematisk gruppesamtale imellem en leder og en afgr\u00e6nset medarbejdergruppe (afsnit, afdeling, team, gruppe eller lignende). Indholdet kan bl.a. v\u00e6re en dr\u00f8ftelse af: Gruppens m\u00e5l og opfyldelsen af disse Gruppens m\u00e5de at l\u00f8se opgaver p\u00e5, herunder kompetencer i gruppen og hos den enkelte Gruppens samarbejde Gruppens udvikling, herunder gruppens fremtidige kompetencebehov Gruppens fremtidige m\u00e5l Gruppens samarbejde\/samspil med lederen Uddannelse Form\u00e5let med uddannelses- og udviklingsaktiviteterne er at sikre, at de ansattes faglige viden, f\u00e6rdigheder og engagement hele tiden svarer til de krav, der stilles til jobbet nu og i fremtiden. Der l\u00e6gges s\u00e5ledes v\u00e6gt p\u00e5, at uddannelses- og udviklingsaktiviteterne underst\u00f8tter kommunens forventning om, at ansatte medvirker til kvalitetsudviklingen gennem et h\u00f8jt fagligt niveau fleksibilitet initiativ selvst\u00e6ndighed fornyelse. Valg af uddannelses- og udviklingsaktivitet skal vurderes i forhold til arbejdspladsens m\u00e5l og ressourcer. Uddannelses- og udviklingsmulighederne foruds\u00e6ttes dr\u00f8ftet mellem ledelse og medarbejdere p\u00e5 den enkelte arbejdsplads, idet dr\u00f8ftelsen skal tage udgangspunkt i arbejdspladsens samlede opgaveomr\u00e5de og medarbejdergruppens nuv\u00e6rende og potentielle kompetencer. Uddannelses- og udviklingsmuligheder foruds\u00e6ttes endvidere dr\u00f8ftet i en konkret dialog mellem medarbejder og leder. Det forventes, at den enkelte er indstillet p\u00e5 at gennemf\u00f8re den n\u00f8dvendige kompetenceudvikling, b\u00e5de i form af egentlig efteruddannelse og andre udviklingsm\u00e6ssige tiltag. Det kan v\u00e6re hensigtsm\u00e6ssigt, at der for den enkelte medarbejder udarbejdes en egentlig kompetenceudviklingsplan. Uddannelse og udvikling sker i det daglige arbejde og ved egentlige kursusaktiviteter, for eksempel: i det daglige arbejde ved kompetenceudvikling, \u00e6ndringer i jobindhold og arbejdsformer, projektarbejde m.v. samt kollegial sparring p\u00e5 arbejdsmetoder ved jobrotation indenfor den enkelte arbejdsplads eller arbejdspladser imellem, herunder andre offentlige eller private virksomheder ved at benytte eksterne og interne kursustilbud. Form\u00e5let med de interne kurser er at skabe kvalitetskurser, der opfylder de uddannelsespolitiske m\u00e5l og sikre, at lokale foruds\u00e6tninger inddrages, og at medarbejdere deltager p\u00e5 tv\u00e6rs af center- og faggr\u00e6nser. Retningslinierne vedr\u00f8rende personaleudvikling indeholder: Retningslinjer for kompetenceudvikling Seniorer Kommunen anser \u00e6ldre medarbejdere for at v\u00e6re et v\u00e6sentligt og v\u00e6rdifuldt menneskeligt og fagligt element i den samlede medarbejderstab. Kommunen \u00f8nsker derfor med en seniorpolitik prim\u00e6rt at g\u00f8re det attraktivt og muligt for ledere og medarbejderne at forts\u00e6tte et aktivt arbejdsliv, s\u00e5 l\u00e6nge den enkelte har lyst og samtidigt kan leve op til de forventninger og krav, der stilles p\u00e5 arbejdspladsen. Seniorpolitikken skal g\u00f8re det muligt at fastholde, anvende og videreudvikle \u00e6ldre medarbejderes kompetence og erfaring i organisationen til gavn for arbejdspladsen og medarbejderen. Seniorpolitikken skal endvidere g\u00f8re det muligt at im\u00f8dekomme den ansattes \u00f8nske om nedtrapning og\/eller gradvis overgang til pensionisttilv\u00e6relsen under hensyntagen til vilk\u00e5rene p\u00e5 den enkelte arbejdsplads. Den oparbejdede viden og erfaring, som \u00e6ldre medarbejdere besidder, skal bruges, bevares og videreudvikles. Den ansattes v\u00e6rdi for arbejdspladsen forringes ikke af alder. Det er vigtigt, at b\u00e5de leder og medarbejder er indstillet p\u00e5 at vedligeholde og udvikle viden og erfaringer gennem nye opgaver, uddannelse, kurser m.v. Retningslinierne vedr\u00f8rende seniorer indeholder: Retningslinjer for seniorpolitik Personaleafvikling Kommunen \u00f8nsker, at ethvert ans\u00e6ttelsesforholds oph\u00f8r sker p\u00e5 en for alle parter v\u00e6rdig m\u00e5de og i en etisk forsvarlig form uanset, om der er tale om ans\u00f8gt eller uans\u00f8gt afsked. Ved ansattes egen opsigelse herunder overgang til pension gennemf\u00f8res s\u00e5 vidt muligt en fratr\u00e6delsessamtale. Samtalen f\u00f8res mellem den medarbejder, der forlader en stilling i kommunen og p\u00e5g\u00e6ldendes n\u00e6rmeste leder som et personalepolitisk redskab til fortsat udvikling af arbejdspladsen. Enhver uans\u00f8gt afsked herunder afskedigelse som f\u00f8lge af misligholdelse af ans\u00e6ttelsesforholdet, utilfredsstillende arbejdsindsats og\/eller samarbejdsproblemer skal gennemf\u00f8res under iagttagelse af de formelle procedurer, der f\u00f8lger af lovgivning, tjenestemandsregulativ, faglige overenskomster, m.m. Generelle personalebesparelser som f\u00f8lge af strukturoml\u00e6gninger, \u00e6ndrede arbejdsopgaver eller andre generelle \u00e6ndringer, herunder \u00e6ndringer som f\u00f8lge af ny lovgivning skal s\u00e5 vidt muligt realiseres uden gennemf\u00f8relse af afskedigelser. Dette foruds\u00e6tter, at b\u00e5de den enkelte ansatte og de enkelte arbejdspladser i kommunen medvirker positivt til n\u00f8dvendige rokeringer. Afskedigelse som f\u00f8lge af de driftsm\u00e6ssige konsekvenser af sygefrav\u00e6r foretages p\u00e5 grundlag af en konkret vurdering. Der henvises i den forbindelse til kommunens delpolitik vedr\u00f8rende sygefrav\u00e6r. Retningslinierne vedr\u00f8rende personaleafvikling indeholder: Retningslinjer for gennemf\u00f8relse af stillingsnedl\u00e6ggelser og eventuel afsked i forbindelse med strukturoml\u00e6gninger, \u00e6ndrede arbejdsopgaver eller andre generelle \u00e6ndringer Retningslinjer for gennemf\u00f8relse af fratr\u00e6delsessamtaler Orlov og tjenestefrihed med eller uden l\u00f8n Kommunen vil medvirke til, at intentionerne om fleksibilitet ved barsels- og adoptionsorlov kan realiseres ved at v\u00e6re im\u00f8dekommende overfor de ansattes forskellige \u00f8nsker til tilrettel\u00e6ggelse heraf. Kommunen vil v\u00e6re im\u00f8dekommende overfor de ansattes ans\u00f8gninger om orlov i forskellige situationer eksempelvis i forbindelse med jobudvekslingsordninger eller midlertidige stillingsskift s\u00e5fremt, det kan indpasses i den daglige drift og s\u00e5fremt de kompetencer, som den ansatte kan tilegne sig under orloven har relevans for det videre arbejde i Lyngby-Taarb\u00e6k Kommune. Da kommunen gerne vil medvirke til, at den enkelte kan skabe en bedre balance mellem arbejdsliv og familieliv, vil orlovsans\u00f8gninger uanset begrundelse herfor altid blive vurderet konkret, og ans\u00f8gninger fra medarbejdere med mere end 2 \u00e5rs anciennitet vil blive im\u00f8dekommet, s\u00e5fremt det kan indpasses i den daglige drift. Kommunen kan ikke garantere, at en leder eller medarbejder p\u00e5 orlov kan vende tilbage til tidligere arbejdsopgaver, n\u00e5r den aftalte orlovsperiode udl\u00f8ber. Kommunen yder frihed til varetagelse af borgerligt ombud i henhold til vedtagne retningslinier. Retningslinierne vedr\u00f8rende orlov og tjenestefrihed med eller uden l\u00f8n Retningslinjer for tjenestefrihed og orlov Retningslinjer for frihed til varetagelse af borgerligt ombud Fuldtids- og deltidsans\u00e6ttelse Det er den overvejende hovedregel, at den ugentlige arbejdstid er fuld tid. Kommunen er positivt indstillet overfor medarbejdere, der \u00f8nsker ans\u00e6ttelse p\u00e5 deltid, eller som senere \u00f8nsker at g\u00e5 ned i tid, hvis dette kan indpasses p\u00e5 den enkelte arbejdsplads. Som et led i im\u00f8dekommelse af et s\u00e5dant \u00f8nske fra medarbejderen, kan et skift i arbejdsopgaverne evt. komme p\u00e5 tale. Et evt. senere \u00f8nske om at arbejde flere timer om ugen vil blive fors\u00f8gt im\u00f8dekommet, men dog s\u00e5ledes, at medarbejderen ikke kan forvente at f\u00e5 sine gamle arbejdsopgaver igen. Kommunen \u00f8nsker at tilgodese organisationens behov for arbejdskraft, men respekterer p\u00e5 den anden side ogs\u00e5, at medarbejderne i perioder har brug for at fokusere p\u00e5 andre aspekter i tilv\u00e6relsen. Det er kommunens forventning, at medarbejdere p\u00e5 deltid p\u00e5 lige fod med de fuldtidsansatte f\u00f8lger med i udviklingen inden for eget arbejdsomr\u00e5de. Arbejdsmilj\u00f8 og sundhed Kommunen \u00f8nsker et sikkert og sundt arbejdsmilj\u00f8 p\u00e5 de kommunale arbejdspladser. Sundhed kan skabe st\u00f8rre effektivitet, bedre service i form af bedre kvalitet, og f\u00e6rre fejl og mindre sygefrav\u00e6r. Kommunen l\u00e6gger derfor v\u00e6gt p\u00e5 at v\u00e6re en arbejdsplads, der g\u00f8r en indsats for at forebygge sygdom og fremme sundheden. Kommunen \u00f8nsker at forebygge arbejdsskader og faktorer, der kan v\u00e6re \u00e5rsag til psykisk og fysisk sygdom, og kommunen \u00f8nsker at skabe gode arbejdsvilk\u00e5r for at fremme de ansattes trivsel og sundhed. Gennem sikkerhedsorganisationen f\u00f8res der derfor l\u00f8bende kontrol med arbejdsmilj\u00f8et, og kommunen er indstillet p\u00e5 at foretage de n\u00f8dvendige \u00e6ndringer, hvis der gennem praktiske erfaringer, videnskabelige unders\u00f8gelser eller p\u00e5 anden m\u00e5de p\u00e5vises risikofaktorer i arbejdsmilj\u00f8et. For at underst\u00f8tte arbejdet med at fremme et sikkert og sundt arbejdsmilj\u00f8 foretages som minimum hvert 3. \u00e5r arbejdspladsvurdering, som arbejdspladserne l\u00f8bende skal f\u00f8lge op p\u00e5 med henblik p\u00e5 at sikre det bedst mulige arbejdsmilj\u00f8. Kommunen vil arbejde for at \u00f8ge bevidstheden om sygdomsfremkaldende faktorer p\u00e5 arbejdspladsen ved at etablere undervisning samt sikkerheds- og sundhedsfremmende oplysningskampagner, der fremmer de ansattes sundhed fysisk, psykisk og socialt. Kommunen st\u00f8tter initiativer, der kan give de ansatte mulighed for kollegialt og socialt samv\u00e6r, mulighed for at dyrke fysiske aktiviteter m.v. Fysisk arbejdsmilj\u00f8 Kommunen l\u00e6gger v\u00e6gt p\u00e5, at de kommunale arbejdspladser indrettes, s\u00e5 de ansatte f\u00e5r sunde og sikre arbejdsvilk\u00e5r. Dette g\u00e6lder f.eks. installationer, arbejdsredskaber og materialevalg. Dette indeb\u00e6rer ogs\u00e5, at der skal v\u00e6re en rimelig standard for reng\u00f8ring samt kulde- og varmeforhold p\u00e5 arbejdspladsen. Psykisk arbejdsmilj\u00f8 Kommunen l\u00e6gger v\u00e6gt p\u00e5, at der p\u00e5 de kommunale arbejdspladser arbejdes aktivt for at sikre et godt og sundt psykisk arbejdsmilj\u00f8. Det er vigtigt, at ud\u00f8velse af ledelsen p\u00e5 den enkelte arbejdsplads sker i en dialog med medarbejderne, og at den enkelte medarbejder har medindflydelse p\u00e5 sin daglige arbejdssituation. Klare entydige m\u00e5ls\u00e6tninger mindsker eventuel usikkerhed i opgavel\u00f8sningen. Det er ledelsens opgave at give den forn\u00f8dne information, opbakning og st\u00f8tte i forhold til den uddelegerede opgavevaretagelse og udvise lydh\u00f8rhed i forhold til medarbejdernes samlede situation. Stort arbejdspres eller andre belastninger i arbejdet s\u00f8ges afhjulpet ved ledelsesm\u00e6ssig og kollegial st\u00f8tte eller gennem \u00e6ndringer i den enkelte ansattes arbejdssituation. Ledelse og medarbejdere skal i f\u00e6llesskab v\u00e6re opm\u00e6rksomme p\u00e5 de faktorer, som kan v\u00e6re stressfremmende. Det kan eksempelvis v\u00e6re ubalance mellem krav i arbejdet og den ansattes kvalifikationer og ressourcer, uklarhed med hensyn til prioriteringer, indflydelse, roller eller kvalitet, for store eller modstridende krav i arbejdet, arbejdspres og\/eller mange deadlines, uforudsigelighed i jobbet, sociale uoverensstemmelser eller konflikter, lav ledelseskvalitet og mobning eller chikane. Kommunen l\u00e6gger v\u00e6gt p\u00e5 at den enkelte ansattes v\u00e6rdighed respekteres. Ud\u00f8velse af seksuel chikane, mobning og andre former for kr\u00e6nkende adf\u00e6rd har en skadelig indvirkning p\u00e5 de ansattes arbejdsindsats og arbejdstilfredshed. Det er en u\u00f8nsket adf\u00e6rd, som ikke vil blive tolereret. Sygefrav\u00e6r Kommunen betragter sygefrav\u00e6r som et f\u00e6lles anliggende, der ber\u00f8rer s\u00e5vel den sygemeldte og dennes familie som kollegerne p\u00e5 arbejdspladsen. Et h\u00f8jt sygefrav\u00e6r p\u00e5 de kommunale arbejdspladser vil kunne p\u00e5virke b\u00e5de arbejdsklimaet og arbejdsresultaterne p\u00e5 de enkelte arbejdspladser og dermed ogs\u00e5 de kommunale serviceydelser. Det er derfor i alles interesse, at der p\u00e5 kommunens arbejdspladser g\u00f8res en vedvarende indsats for at begr\u00e6nse sygefrav\u00e6ret. \u00c6ndret eller nedsat erhvervsevne Kommunen \u00f8nsker at forebygge, at medarbejderne mister tilknytningen til arbejdspladsen grundet \u00e6ndret eller nedsat erhvervsevne. Forebyggelsen iv\u00e6rks\u00e6ttes ved at tage kommunes almindelige personalepolitik og retningslinier i anvendelse. Hvilken personalepolitik, der skal anvendes i det konkrete tilf\u00e6lde, vil afh\u00e6nge af \u00e5rsagen til og graden af den \u00e6ndrede eller nedsatte erhvervsevne hos den enkelte medarbejder. Kommunen \u00f8nsker at give plads for personer, der som f\u00f8lge af nedsat erhvervsevne ikke fuldt ud kan leve op til de s\u00e6dvanlige krav. Kommunen er derfor positiv overfor oprettelse og bes\u00e6ttelse af stillinger p\u00e5 s\u00e6rlige vilk\u00e5r med henblik p\u00e5 fortsat besk\u00e6ftigelse af allerede ansatte, der har f\u00e5et forringet erhvervsevnen, men \u00f8nsker at fastholde tilknytningen til kommunen gennem ans\u00e6ttelse p\u00e5 s\u00e6rlige vilk\u00e5r. Ledere og medarbejdere, der er i krise Kommunen er indstillet p\u00e5 at st\u00f8tte kriseramte ansatte s\u00e5ledes, at den p\u00e5g\u00e6ldende hj\u00e6lpes bedst muligt og hurtigst muligt igennem krisen til gavn for sig selv og for arbejdspladsen. Der kan ydes psykologisk bistand til ansatte, der i forbindelse med ud\u00f8velse af deres arbejde uds\u00e6ttes for vold eller trusler om vold, i forbindelse med alvorlige h\u00e6ndelser (arbejdsulykker) samt arbejdsrelaterede d\u00f8dsfald. Hj\u00e6lp ydes ogs\u00e5 i forbindelse med andre traumatiske h\u00e6ndelser p\u00e5 arbejdspladsen. Hj\u00e6lpen ydes til de ansatte, der direkte fysisk eller psykisk har v\u00e6ret impliceret samt til ansatte, som eventuelt har overv\u00e6ret h\u00e6ndelsen. I tilf\u00e6lde af arbejdsrelateret d\u00f8dsfald kan der ogs\u00e5 til de n\u00e6rmeste p\u00e5r\u00f8rende til den afd\u00f8de ansatte gives psykologisk bistand. Form\u00e5let med etablering af et tilbud om psykologisk krisehj\u00e6lp er at skabe \u00f8get tryghed og sikkerhed for en hurtig og professionel indsats, der er med til at mindske f\u00f8lgevirkningerne af alvorlige h\u00e6ndelser p\u00e5 kommunens arbejdspladser. Retningslinjerne vedr\u00f8rende arbejdsmilj\u00f8 og sundhed indeholder: Retningslinjer for dokumentation, anmeldelse, opf\u00f8lgning m.v. vedr\u00f8rende sygefrav\u00e6r Retningslinjer for det rummelige arbejdsmarked, herunder etablering af ekstraordin\u00e6re jobs Retningslinjer vedr\u00f8rende forebyggelse og h\u00e5ndtering af stress Retningslinjer, n\u00e5r en ansat i tjenesten uds\u00e6ttes for vold eller trusler om vold Retningslinjer vedr\u00f8rende alkohol og euforiserende stoffer Retningslinjer vedr\u00f8rende rygning Retningslinjer vedr\u00f8rende v\u00e6rdighed seksuel chikane og mobning Anvendelse af it i den kommunale opgavel\u00f8sning Kommunen \u00f8nsker at anvende it med henblik p\u00e5 at medvirke til sikring af en effektiv l\u00f8sning af eksisterende og nye opgaver, sikre en helhedsorienteret sagsbehandling, hvor tilg\u00e6ngelige oplysninger udnyttes og mulighederne for informationss\u00f8gning optimeres. It anvendes endvidere til at stimulere og fremme udviklingen af nye ideer og nyt\u00e6nkning i organisationen, og it anvendes for at fremme en sikker og hurtig kommunikation ved hj\u00e6lp af elektronisk post. Retningslinjerne vedr\u00f8rende it indeholder Retningslinjer for anvendelse af internet og elektronisk post i kommunen\n"}