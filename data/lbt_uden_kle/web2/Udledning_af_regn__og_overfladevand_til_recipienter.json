{"classes":[{"id":"","title":""}],"title":"Udledning af regn- og overfladevand til recipienter","text":"Overfladevand er f\u00e6llesbetegnelsen for regnvand fra helt eller delvist bef\u00e6stede omr\u00e5der. Det vil sige fx tage, veje, grus- eller gr\u00e6sarealer, som regnvandet helt eller delvist ikke kan tr\u00e6nge igennem. Overfladevand er som udgangspunkt ikke s\u00e5 belastet\/forurenet som fx husspildevand, men man skal alligevel v\u00e6re opm\u00e6rksom p\u00e5 at skille sig af med det p\u00e5 en hensigtsm\u00e6ssig m\u00e5de. Der kan v\u00e6re skadelige stoffer i vandet, som stammer fra omr\u00e5det, der afvandes. Det kan v\u00e6re oliespild fra biler, tungmetaller og PAH er fra d\u00e6kslid og udst\u00f8dning p\u00e5 veje, spr\u00f8jtemidler fra behandlede gr\u00f8nne omr\u00e5der eller jernbanearealer, n\u00e6ringsstoffer fra beplantede omr\u00e5der s\u00e5som park eller skov etc. Derfor kan det v\u00e6re n\u00f8dvendigt at rense eller behandle af overfladevandet inden det udledes i naturen. Udledning til recipient Det er Lyngby-Taarb\u00e6k Kommune, der meddeler tilladelse til udledning af overfladevand til recipient, med hjemmel i 28 i milj\u00f8beskyttelsesloven , spildevandsbekendtg\u00f8relsen og milj\u00f8kvalitetskrav for vandomr\u00e5der. Udledningstilladelsen indeholder vilk\u00e5r for udledningen for at sikre, at der ikke sker en akut giftvirkning i recipienten. Vilk\u00e5r for udledning af tag- og overfladevand vil derfor typisk v\u00e6re krav til begr\u00e6nsning af den hydrauliske belastning, funktionskrav til sandfang, olie- og benzinudskiller, bassin m.m. Tag- og overfladevandet m\u00e5 ikke indeholde andre stoffer, end hvad der s\u00e6dvanligvis tilf\u00f8res regnvandet i forbindelse med afstr\u00f8mning p\u00e5 veje, parkeringspladser m.m. Ans\u00f8g om udledningstilladelse Ans\u00f8gning om udledning af overfladevand til recipient skal sendes til miljoplan@ltk.dk . Kontakt os for yderligere information om udledning af overfladevand.\n"}