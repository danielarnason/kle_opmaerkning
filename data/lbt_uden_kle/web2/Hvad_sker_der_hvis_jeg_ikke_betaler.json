{"classes":[{"id":"","title":""}],"title":"Hvad sker der, hvis jeg ikke betaler?","text":"Det Centrale Fordringsregister N\u00e5r du ikke har betalt en regning til tiden, vil kommunen altid indberette dig til det landsd\u00e6kkende fordringsregister. Det er det register, som bruges til f.eks. at modregne det bel\u00f8b, du skylder kommunen, i din skat. N\u00e5r du har betalt, det du skylder, bliver du slettet i registret igen. Det er kun offentlige myndigheder, der har adgang til Det Centrale Fordringsregister. Modregning og indtr\u00e6delse Hvis du har penge tilgode hos det offentlige, og du samtidig har en ubetalt regning hos os, vil bel\u00f8bet blive anvendt til betaling af din restance, uanset om du har en betalingsaftale med Opkr\u00e6vningen. Det kalder vi enten modregning eller indtr\u00e6delse. Hovedreglen i modregning er, at n\u00e5r staten udbetaler penge til dig, kan pengene bruges til d\u00e6kning af din statslige g\u00e6ld. Og n\u00e5r kommunen udbetaler penge til dig, kan pengene modregnes til d\u00e6kning af din kommunale g\u00e6ld. Herudover har kommunen mulighed for at indtr\u00e6de - i stedet for dig - i din ret til overskydende skat, hvis du skylder visse sociale restancer. Det betyder, at hvis du skal have udbetalt overskydende skat, s\u00e5 bruger vi bel\u00f8bet til d\u00e6kning af g\u00e6lden, og du f\u00e5r tilsendt en kvittering. Der kan foretages modregning i b\u00f8rnefamilieydelsen Hvis du skylder for betaling til b\u00f8rnepasning, vil der blive modregnet i b\u00f8rnefamilieydelsen. Der kan dog h\u00f8jest tilbageholde 50 % af ydelsen til d\u00e6kning af g\u00e6lden. Modregning vil ogs\u00e5 ske, selvom du har en betalingsaftale. Bel\u00f8bet vil blive betragtet som et ekstraordin\u00e6rt afdrag p\u00e5 en betalingsaftale. Hvis du f\u00e5r kontanthj\u00e6lp, kan vi tilbageholde i hj\u00e6lpen til d\u00e6kning af den m\u00e5nedlige udgift til b\u00f8rnepasning m.v. Der kan desuden tilbageholdes til den m\u00e5nedlige betaling til b\u00f8rnebidrag. \u00c6gtef\u00e6llens overskydende skat Hvis du er i restance, og din \u00e6gtef\u00e6lle skal have udbetalt en overskydende skat, vil \u00e6gtef\u00e6llen modtage en anmodning om frivilligt at transportere den overskydende skat til d\u00e6kning af din restance. RKI Kredit Information Lyngby-Taarb\u00e6k Kommune er tilknyttet RKI Kredit Information og indberetter d\u00e5rlige betalere dertil. Det kan betyde: at du ikke kan f\u00e5 kredit at du ikke kan k\u00f8be p\u00e5 afbetaling at pengeinstitutterne ikke vil yde l\u00e5n at det er slut med h\u00e6vekort som for eksempel dankort. Din restance skal v\u00e6re p\u00e5 mindst 7.500 kr., og vi skal have sendt mindst 2 rykkerbreve til dig, som du ikke har reageret p\u00e5, eller tidligere have gennemf\u00f8rt en udl\u00e6gsforretning. Du vil f\u00e5 besked om indberetningen 4 uger f\u00f8r vi indberetter dig, s\u00e5 du har mulighed for at betale og derved undg\u00e5 registrering i Ribers Kreditinformation. Du vil f\u00e5 direkte besked fra Ribers Kreditinformation, n\u00e5r registreringen er sket. Du kan blive slettet af Ribers Kreditinformations register ved at betale hele din g\u00e6ld. Dog g\u00e6lder det, at du kun m\u00e5 v\u00e6re registreret i Ribers Kreditinformation i 5 \u00e5r for det samme krav. Du kan undg\u00e5 at blive registreret ved altid at betale dine regninger til tiden. Pris for rykkerprocedure N\u00e5r du kommer i restance med betalingen, s\u00e5 g\u00e5r Lyngby-Taarb\u00e6k Kommune i gang med en rykkerprocedure. Den rykkerprocedure er forbundet med omkostninger for dig i form af gebyrer. P\u00e5mindelse GRATIS Indberetning til Ribers Kreditinformation GRATIS Rykkerskrivelse Gebyr p\u00e5 250 kr. Renteb\u00e6rende restancer: Ejendomsskat 0,4 % Boligl\u00e5n f\u00f8lger diskontoen Du skal v\u00e6re opm\u00e6rksom p\u00e5 at et krav kan sendes videre til SKAT, og det kan medf\u00f8re flere omkostninger for dig. Du kan altid kontakte Opkr\u00e6vningen, hvis du har sp\u00f8rgsm\u00e5l Kontakt opkr\u00e6vningsafdelingen\n"}