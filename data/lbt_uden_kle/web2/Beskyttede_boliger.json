{"classes":[{"id":"","title":""}],"title":"Beskyttede boliger","text":"Lyngby-Taarb\u00e6k Kommune r\u00e5der over 63 beskyttede boliger, som alle ligger ved Omr\u00e5decenter Lystoftebakken. De beskyttede boliger er forbeholdt borgere med betydeligt fysisk handicap, som kan fungere i en selvst\u00e6ndig bolig med tilsyn, hj\u00e6lp og st\u00f8tte fra bebyggelsens plejegruppe. Det er et krav, at beboerne kan klare sig selv. Kan borgeren ikke klare sig selv, kan han eller hun i stedet s\u00f8ge om indflytning p\u00e5 plejebolig. Hvad koster det? Omr\u00e5decenter Lystoftebakken opg\u00f8r boligbetalingen p\u00e5 grundlag af boligens st\u00f8rrelse, driftsudgifter og din indkomst. Herudover skal du betale for elektricitet og varme. Udover boligbetaling kan du v\u00e6lge at betale for forplejning, reng\u00f8ringsartikler, vask af eget t\u00f8j m.v. De samlede ydelser kaldes for Servicepakken. Takster for valgfrie ydelser i plejebolig 2013 Pris Morgenmad 29,70 kr Hovedret 39,20 kr Biret 9,55 kr Aftensmad 29,70 kr Kaffekort 150,00 kr Reng\u00f8ringsartikler 28,00 kr Vask pr. gang inkl. moms 40,00 kr Hvordan ans\u00f8ger du om en beskyttet bolig? \u00d8nsker du generel r\u00e5dgivning og vejledning om kommunens beskyttede boliger, beliggenhed, typer m.v., skal du henvende dig til \u00e6ldrer\u00e5dgiverne i Center for Tr\u00e6ning og Omsorg. Kontakt \u00e6ldrer\u00e5dgiverne Kontakt \u00e6ldrer\u00e5dgivernei i Center for Tr\u00e6ning og Omsorg via mail eller p\u00e5 telefon 45 97 30 00. \u00d8nsker du at s\u00f8ge en beskyttet bolig, er det sygeplejerskerne p\u00e5 dit lokale omr\u00e5decenter, der sammen med dig udfylder selve ans\u00f8gningen. Ans\u00f8gningen bliver vurderet af et visitationsudvalg, der afg\u00f8r, om du bliver godkendt til en plejebolig. Udvalget holder normalt m\u00f8de hver 14. dag, og du f\u00e5r skriftlig besked om beslutningen. Hvis du vil klage Er du utilfreds med en afg\u00f8relse om beskyttet bolig, kan du klage til Det Sociale N\u00e6vn. Klagevejledning fremg\u00e5r af afg\u00f8relsen, du modtager.\n"}