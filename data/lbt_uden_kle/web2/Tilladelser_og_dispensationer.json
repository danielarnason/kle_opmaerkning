{"classes":[{"id":"","title":""}],"title":"Tilladelser og dispensationer","text":"Byggeri skal overholde al anden lovgivning, der er relevant i forbindelse med byggeriet. Er det byggearbejde, som du \u00f8nsker at lave byggeri af begr\u00e6nset kompleksitet , f.eks. enfamiliehus, r\u00e6kkehus, dobbelthus med lodret lejlighedsskel, er det ans\u00f8ger selv, der er ansvarlig for, at der ikke er forhold i projektet, som er i modstrid med bestemmelser i anden lovgivning. bygningsreglementet Se eksempler p\u00e5 anden lovgivning i Bygningsreglementet kap.1. Hvis du udover godkendelse eller en byggetilladelse skal have andre tilladelser, f.eks. efter anden lovgivning, s\u00e5 tag h\u00f8jde for det i din tidsplanl\u00e6gning. Herunder er eksempler p\u00e5 forhold, der kr\u00e6ver lidt mere: Planm\u00e6ssige forhold Unders\u00f8g hvilken kommuneplanramme link til kommuneplan og byplanvedt\u00e6gt, der g\u00e6lder for din ejendom og se om ejendommen er beliggende i byzone og\/eller landzone. Byggeri uden for byzone kr\u00e6ver som regel landzonetilladelse, som ogs\u00e5 skal s\u00f8ges hos kommunen. Er din ejendom omfattet af lokalplan eller byplanvedt\u00e6gt, s\u00e5 l\u00e6s den grundigt. Tjek om dit projekt overholder restriktioner og bestemmelser fastsat heri. Unders\u00f8g om dit byggearbejde kr\u00e6ver tilladelse\/dispensation i forhold til planbestemmelserne. Tilladelse\/dispensation s\u00f8ges hos kommunen. Deklarationer og servitutter En servitut er ofte en begr\u00e6nsning i r\u00e5deretten p\u00e5 en ejendom. En servitut skal v\u00e6re tinglyst p\u00e5 ejendommen for at have retsvirkning. Servitutter kan bl.a. fastl\u00e6gge beskyttelsesb\u00e6lter for forsyningsledninger, omhandle f\u00e6rdselsret eller indeholde forbud mod visse former for bebyggelse eller anvendelse, krav til bygningers placering p\u00e5 grunden, f.eks. krav til afstand fra matrikelskel, bestemmelser om f.eks. byggelinjer, h\u00f8jde og etageantal, bebygget areal mv. Unders\u00f8g om der er tinglyst deklarationer p\u00e5 din ejendom p\u00e5 Tingbogen www.tinglysning.dk . Her kan du k\u00f8be en tingbogsattest der viser, hvilke deklarationer, der m\u00e5tte v\u00e6re tinglyst p\u00e5 ejendommen. Du kan ogs\u00e5 k\u00f8be selve deklarationerne, hvis du ikke har dem allerede f.eks. fra dit k\u00f8b af ejendommen. Er der tinglyst \u00e6ldre deklarationer, som ikke er i den elektroniske tingbog, kan du muligvis finde deklarationen p\u00e5 landsarkivet. Som oftest er der en p\u00e5taleberettiget part p\u00e5 deklarationer. Tilladelser i forhold til deklarationer skal indhentes fra den, der har p\u00e5taleretten eller den, som p\u00e5taleretten er overdraget til. Bygge- og beskyttelseslinjer efter naturbeskyttelsesloven Hvis din ejendom ligger i n\u00e6rheden af strand, skov, vandl\u00f8b, s\u00f8, mose, fortidsminde eller kirke kan den v\u00e6re omfattet af fredninger eller bygge- og beskyttelseslinjer efter naturbeskyttelsesloven. Tilladelse\/dispensation s\u00f8ges via kommunen. Vejbyggelinjer Langs nogle veje er der tinglyst vejbyggelinjer. Vejbyggelinjen er tinglyst p\u00e5 den enkelte ejendom og reserverer et areal til f.eks. vejudvidelse, cykelsti, ledningsf\u00f8ring osv. En vejbyggelinje er ikke det samme som en byggelinje fastsat ved lokalplan. Er der en vejbyggelinje p\u00e5 din ejendom, skal du overholde den. Det vil dog i nogle tilf\u00e6lde v\u00e6re muligt at s\u00f8ge dispensation til opf\u00f8relse af mindre bygninger af lettere konstruktion, f.eks. carport eller udhus, foran vejbyggelinjen. Du m\u00e5 forvente, at der bl.a. vil blive stillet krav om, at du betaler og s\u00f8rger for, at der tinglyses en nedrivningsdeklaration, som vilk\u00e5r for en eventuel dispensation. Dispensation s\u00f8ges hos kommunen. Overk\u00f8rsler Skal der i forbindelse med dit byggearbejde anl\u00e6gges en ny overk\u00f8rsel, skal der s\u00f8ges s\u00e6rskilt tilladelse hertil hos Team Vej, via email miljoplan@ltk.dk . Bem\u00e6rk, at der almindeligvis kun gives tilladelse til en overk\u00f8rsel pr. ejendom. Se n\u00e6rmere vedr. regler for udf\u00f8relse og vedligeholdelse i pjecen Overk\u00f8rsler (LINK til pjecen som jeg ikke ved om vi har digitalt) Fredede og bevaringsv\u00e6rdige bygninger Er din bygning fredet , vil byggearbejder, der g\u00e5r ud over almindeligt vedligehold, b\u00e5de udvendigt og indvendigt, kr\u00e6ve tilladelse efter bygningsfredningsloven. Tilladelse skal indhentes fra Kulturstyrelsen. Er din bygning af h\u00f8j bevaringsv\u00e6rdi eller udpeget som bevaringsv\u00e6rdig i en lokalplan , kan der g\u00e6lde s\u00e6rlige restriktioner, hvis du vil rive den ned eller bygge om eller til. Tilladelser i forbindelse med bevaringsv\u00e6rdige bygninger s\u00f8ges hos kommunen. Jordforurening Ejendomme i byzone anses for at v\u00e6re forurenet i kategorien omr\u00e5deklassificeret . Det er den forurening, der kommer af at ligge i bym\u00e6ssigt omr\u00e5de med r\u00f8g og st\u00f8v og os fra br\u00e6ndsel, biludst\u00f8dning mv. Hvis der er registreret anden jordforurening p\u00e5 din ejendom i n\u00e6rheden af, hvor du vil bygge eller rive ned, m\u00e5 du forvente, at det skal afklares, hvad der skal ske med forureningen, inden du kan f\u00e5 svar p\u00e5 din ans\u00f8gning om byggearbejde. Kontakt kommunens Team Milj\u00f8 via email miljoplan@ltk.dk. Afledning af tag- og overfladevand, afvandingsret og afl\u00f8bskoefficient For ikke at overbelaste det eksisterende kloaknet yderligere har Lyngby-Taarb\u00e6k Kommunes Kommunalbestyrelsen besluttet, at tagvand fra alt nyt byggeri, herunder ogs\u00e5 tilbygninger og sm\u00e5bygninger, som udgangspunkt skal afledes til faskine. Det er ogs\u00e5 til gavn for milj\u00f8et, at regnvandet nedsives lokalt. (link til hjemmesidetekst om lokal nedsivning) En ejendoms afvandingsret er bestemt ved en afl\u00f8bskoefficient, der ikke m\u00e5 overskrides. Afl\u00f8bskoefficienten er beregnet ud fra kloakledningernes dimension, og afl\u00f8bskofficienten er derfor et udtryk for, hvor meget regnvand, der maksimalt m\u00e5 afledes fra din ejendom til kloakken. Afl\u00f8bskoefficienten er fastsat ved landsv\u00e6senskommisionskendelser. Bem\u00e6rk at afl\u00f8bskoefficienter ogs\u00e5 kan v\u00e6re fastsat i lokalplaner. Afl\u00f8bskofficienten varierer fra omr\u00e5de til omr\u00e5de. Afl\u00f8bskofficienten for din ejendom kan du f\u00e5 oplyst hos Lyngby-Taarb\u00e6k Forsyning A\/S telefon 72 28 33 60 eller forsyning@ltf.dk S\u00e5fremt afl\u00f8bskoefficienten overskrides, skal regnvand fra overskydende tag- og bef\u00e6stede arealer f\u00f8res til faskiner p\u00e5 privat grund eller til privat regnvandsbassin. Det vil derfor v\u00e6re en god ide, at du allerede fra starten i byggeprocessen eller anl\u00e6gsarbejdet g\u00f8r dig bekendt med om tag- eller overfladevandet skal f\u00f8res til faskine eller afledes til kloakken. Etablering af faskine kr\u00e6ver en nedsivningstilladelse, som s\u00f8ges hos kommunen. (link til ans\u00f8gningsskema om faskine og information\/pjece om hvordan man laver faskiner). Indsend gerne ans\u00f8gning om faskine samtidig med din byggeans\u00f8gning. Beregningseksempel: En ejendoms er afl\u00f8bskoefficienten fastsat til = 0,2 Ejendommens grundareal er 700 m P\u00e5 ejendommen m\u00e5 det samlede areal af alle bygningers tagflader og bef\u00e6stede arealer s\u00e5ledes ikke overstige 700 x 0,2 = 140 m Sammenl\u00e6gning af boliger Sammenl\u00e6gning af boliger er reguleret af lov om midlertidig regulering af boligforholdene. Du kan l\u00e6se boligreguleringsloven p\u00e5 www.retsinfo.dk . Tilladelse til sammenl\u00e6gning s\u00f8ges hos kommunen. Byggearbejder i forbindelse med lejlighedssammenl\u00e6gninger kr\u00e6ver byggetilladelse.\n"}