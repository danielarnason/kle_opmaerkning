{"classes":[{"id":"","title":""}],"title":"Mobilantenner","text":"\u00d8nsker du ops\u00e6tte en eller flere mobilantenner inkl. b\u00e6rer\u00f8r eller andet sendeudstyr, skal du anmelde det til kommunen. Opstilling af master, eller lignende st\u00f8rre konstruktioner, kr\u00e6ver byggetilladelse. Se mere under Masteloven, Mastevejledningen og Mastedatabasen. Masteloven mastevejledning L\u00e6s mere om mobilantenner p\u00e5 eksterne links Opstilling af master eller lignende st\u00f8rre konstruktioner kr\u00e6ver ans\u00f8gning om byggetilladelse jf. BR10, kap. 1 . En ans\u00f8gning om byggetilladelse skal indeholde flg. herunder bl.a.: Den skriftlige ans\u00f8gning om byggetilladelse skal dateres og underskrives af ejeren, l\u00e6seligt navn skal ogs\u00e5 fremg\u00e5. Hvis det ikke er ejer, der ans\u00f8ger, skal ans\u00f8gningen v\u00e6re bilagt en fuldmagt fra ejer. Kr\u00e6ver det ans\u00f8gte dispensation fra lokalplan, beskyttelseslinjer, deklaration m.m. skal dette angives specifikt, og dispensationsans\u00f8gningen skal begrundes. Hvis mast eller lignende st\u00f8rre konstruktioner kr\u00e6ver landzonetilladelse, skal der ans\u00f8ges herom. Beskrivelse af det ans\u00f8gte byggearbejde bilagt tegninger med angivelse af m\u00e5lestoksforholdet. Tegningsmateriale, der viser mastens eller lignende st\u00f8rre konstruktions samlede omfang, herunder muligg\u00f8r en vurdering af mastens eller lignende st\u00f8rre konstruktions samlede indvirkning p\u00e5 omgivelserne, oplysning om grundens st\u00f8rrelse, mastens eller lignende st\u00f8rre konstruktions h\u00f8jde- og afstandsforhold, beliggenheden af tilst\u00f8dende eller omliggende grundes bebyggelse og tekniske data samt angivelse af teleskab. Redeg\u00f8relse for d\u00e6kningsbehovet ved evt. fremsendelse af d\u00e6kningskort. Statiske beregninger. En byggetilladelse bortfalder, hvis ikke arbejdet er p\u00e5begyndt inden 1 \u00e5r fra tilladelsesdatoen. Efter meddelt byggetilladelse, skal der meddeles p\u00e5begyndelse og f\u00e6rdigmelding af byggearbejdet og kommunen skal herefter foretage et f\u00e6rdigsyn. Anl\u00e6gget kan tages i brug, n\u00e5r der er meddelt ibrugtagningstilladelse. Anmeldelse - flg. kr\u00e6ver anmeldelse: Ops\u00e6tning af mobilantenner (inkl. b\u00e6rer\u00f8r) samt andet sendeudstyr skal anmeldes til kommunen jf. BR10, kap. 1.5 nr. 7 og 9. Dette g\u00e6lder satellitantenner med en diameter p\u00e5 over 1,0 m og antennesystemer, der anvendes til radiokommunikation i elektroniske kommunikationsnet, som defineret i Telelovens 2, nummer 4) og 5). En anmeldelse skal indeholde herunder bl.a.: Den skriftlige anmeldelse skal dateres og underskrives af ejeren, l\u00e6seligt navn skal ogs\u00e5 fremg\u00e5. Hvis det ikke er ejer, der ans\u00f8ger skal anmeldelse v\u00e6re bilagt en fuldmagt fra ejer. Anmeldelsen skal ud over oplysninger om ejendommens adresse og matrikelbetegnelse indeholde oplysninger om placering af antennen, h\u00f8jde- og afstandsforhold samt konstruktive forhold ved placering p\u00e5 bygningen. Dokumentation for, at der er indg\u00e5et en aftale om ops\u00e6tning af en mobilantenne med bygningsejeren. Af aftalen skal det fremg\u00e5, at der mellem parterne er enighed om antennens placering samt eventuel indfarvning af antennen. Evt. statiske beregninger. Hvis byggearbejdet kr\u00e6ver dispensation fra bygningsreglementets bestemmelser, skal der s\u00f8ges herom i anmeldelsen, og arbejdet m\u00e5 uanset 2 ugers fristen ikke p\u00e5begyndes, f\u00f8r dispensation er givet. Anmeldelsesbestemmelsen i g\u00e6ldende bygningsreglement undtager ikke antenneejeren fra at indhente tilladelser, der er p\u00e5kr\u00e6vet i henhold til anden lovgivning f.eks. planloven. En anmeldelse bortfalder, hvis ikke arbejdet er p\u00e5begyndt inden 1 \u00e5r fra anmeldelsen. Der skal ikke ske f\u00e6rdigmelding af det anmeldte byggearbejde. Byggesagsbehandling Jf. BR10, kap. 1 kan mast eller lignende st\u00f8rre konstruktion og mulige fremtidige antenner byggesagsbehandles samlet. Lyngby-Taarb\u00e6k Kommune vurderer i hvert enkelt tilf\u00e6lde, hvorvidt der kan ske en samlet byggesagsbehandling. Forinden egentlig sagsbehandling kan der ske en forh\u00e5ndsdialog gerne ved fremsendelse af beskrivelse bilagt situationsplan samt visualisering af det p\u00e5t\u00e6nkte i forhold til omgivelserne. Kommunen kan i forbindelse med forh\u00e5ndsdialogen v\u00e6re behj\u00e6lpelig med oplysninger om bl.a. restriktioner for et specifikt omr\u00e5de og her kan dokumentationsomfang i forbindelse med den egentlige ans\u00f8gning fastl\u00e6gges. Det g\u00e6lder dog, at kommunen kan vejlede, men ikke r\u00e5dgive. Kommunen kan i forbindelse med sagsbehandling indhente en radioteknisk udtalelse fra Erhvervsstyrelsen p\u00e5 baggrund af ans\u00f8gningsmaterialet. Mastedatabasen P\u00e5 eksterne link kan du se eksisterende og planlagte positioner af mobilantenner Du kan i h\u00f8j grad selv medvirke til opn\u00e5 en hurtig sagsbehandling ved at fremsendelse fyldestg\u00f8rende ans\u00f8gning\/anmeldelse jf. ovenst\u00e5ende. Kommunen anbefaler, at du sender ans\u00f8gninger\/anmeldelser sendes digitalt til kommunen til byggesag@ltk.dk Byggesagsgebyr Byggesagsgebyr 2013: Anmeldelse af mobilantenner kr. 1.600,- Byggetilladelse til mobilantenner kr. 15.000,- L\u00e6s mere om byggesagsgebyr her .\n"}