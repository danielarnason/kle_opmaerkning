{"classes":[{"id":"","title":""}],"title":"Kvalitetsstandarder","text":"En gang om \u00e5ret skal alle landets kommuner udarbejde\/revidere kvalitetsstandarder for praktisk hj\u00e6lp og personlig pleje efter servicelovens 83 samt genoptr\u00e6ning og vedligeholdelsestr\u00e6ning efter 86. Kvalitetsstandarderne skal blandt andet beskrive det serviceniveau, kommunalbestyrelsen har vedtaget for kommunen og p\u00e5 den m\u00e5de synligg\u00f8res den politiske prioritering overfor kommunens borgere, leverand\u00f8rer og andre interesserede. I Lyngby-Taarb\u00e6k Kommune godkender Social- og Sundhedsudvalget hvert \u00e5r kvalitetsstandarder i relation til praktisk hj\u00e6lp, madservice og personlig pleje samt genoptr\u00e6ning og vedligeholdelsestr\u00e6ning. Derudover er der godkendt kvalitetsstandarder for aktivitetsomr\u00e5det og hj\u00e6lpemiddelomr\u00e5det. I kvalitetsstandarderne kan du se, hvilke elementer der indg\u00e5r\/ikke indg\u00e5r i en ydelse, hvem der kan modtage ydelsen, ydelsens omfang, hvem der leverer ydelsen m.v. For visse ydelser er der flere kvalitetsstandarder. Form\u00e5let er at differentiere tilbuddet om hj\u00e6lp i forhold til den enkelte borgers behov for hj\u00e6lp. Her kan du se de forskellige kvalitetsstandarder:\n"}