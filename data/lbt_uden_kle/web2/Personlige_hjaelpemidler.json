{"classes":[{"id":"","title":""}],"title":"Personlige hj\u00e6lpemidler","text":"Hvad er form\u00e5let med personlige hj\u00e6lpemidler? Tilskud til personlige hj\u00e6lpemidler kan ydes til personer med varigt nedsat fysisk eller psykisk funktionsevne. Bevilling af et personligt hj\u00e6lpemiddel skal medvirke til, at du f\u00e5r mulighed for at f\u00f8re en s\u00e5 normal og selvst\u00e6ndig tilv\u00e6relse som muligt og i st\u00f8rst mulig grad kan blive uafh\u00e6ngig af andres bistand i dagligdagen, samt sikre at du kan bevare tilknytningen til arbejdsmarkedet. Her kan du se nogle af de mest forekomne eksempler p\u00e5 personlige hj\u00e6lpemidler: Diabeteshj\u00e6lpemidler Stomihj\u00e6lpemidler Brystproteser Arm- og benproteser Ortop\u00e6disk fodt\u00f8j og ortop\u00e6diske fodindl\u00e6g Kompressionsstr\u00f8mper Ortoser Bandager - fx korset, dropfodsskinne Parykker Hvorn\u00e5r kan du f\u00e5 et personligt hj\u00e6lpemiddel ? Du kan f\u00e5 tilskud til at anskaffe et personligt hj\u00e6lpemiddel, hvis hj\u00e6lpemidlet kan kompensere for eller afhj\u00e6lpe din varigt nedsatte funktionsevne. Normalt vil lidelsen v\u00e6re en belastning for ans\u00f8geren resten af livet. Hvad er betingelsen for at f\u00e5 tilskud ? Hj\u00e6lpemidlet skal i v\u00e6sentlig grad kunne afhj\u00e6lpe de varige f\u00f8lger af den nedsatte funktionsevne eller i v\u00e6sentlig grad lette din daglige tilv\u00e6relse i hjemmet. Hvad d\u00e6kker tilskuddet? Ved de fleste personlige hj\u00e6lpemidler vil tilskuddet d\u00e6kke hele udgiften til hj\u00e6lpemidlet. Undtaget er ortop\u00e6disk fodt\u00f8j til b\u00f8rn og voksne, hvor Social- og Integrationsministeriet har fastsat en delvis egenbetaling. Frit leverand\u00f8rvalg Lyngby-Taarb\u00e6k kommune har indg\u00e5et leverand\u00f8raftale om f\u00f8lgende hj\u00e6lpemidler: Diabeteshj\u00e6lpemidler Stomihj\u00e6lpemidler Kompressionsstr\u00f8mper Brystproteser Ortop\u00e6disk fodt\u00f8j og ortop\u00e6disk indl\u00e6g Ortoser og bandager Navn og adresse p\u00e5 kommunens leverand\u00f8rer vil fremg\u00e5 af din bevilling. \u00d8nsker du at benytte en anden leverand\u00f8r end kommunens, skal du bede den valgte leverand\u00f8r om at fremsende et skriftligt prisoverslag til Personlige hj\u00e6lpemidler i Center for Tr\u00e6ning og Omsorg. Overstiger prisen, den pris, som kommunen kan opn\u00e5 i deres indk\u00f8bsaftale, skal du selv betale differencen. Dette g\u00e6lder ogs\u00e5 hvis du v\u00e6lger et dyrere hj\u00e6lpemiddel end det, som kommunen vil yde st\u00f8tte til. Udskiftning af hj\u00e6lpemidler Som hovedregel skal der g\u00e5 et \u00e5r f\u00f8r du kan f\u00e5 til tilskud til at udskifte dit personlige hj\u00e6lpemiddel, bortset fra ortop\u00e6disk fodt\u00f8j, hvor der skal g\u00e5 1 \u00e5r. N\u00e5r du f\u00e5r brug for at udskifte dit hj\u00e6lpemiddel, skal du s\u00f8ge kommunen herom. Har du diabetes eller stomi f\u00e5r du en l\u00f8bende bevilling. Der ydes ikke hj\u00e6lp til reng\u00f8ring og vedligeholdelse af hj\u00e6lpemidlet, ej heller til evt. drift Ans\u00f8gning Ans\u00f8g via Borger.dk Mail til Personlige hj\u00e6lpemidler \u00d8nsker du at s\u00f8ge om et personligt hj\u00e6lpemiddel skal du s\u00f8ge elektronisk via borger.dk eller du kan sende ans\u00f8gningen via mail eller post. Er du berettiget til tilskud vil du modtage en bevilling i din e-boks eller som brev. Herefter kan du anskaffe hj\u00e6lpemidlet. Du skal v\u00e6re opm\u00e6rksom p\u00e5, at der ikke ydes tilskud til et hj\u00e6lpemiddel, som du har anskaffet inden du har s\u00f8gt om hj\u00e6lpemidlet og har modtaget en bevilling fra kommunen. \u00d8nsker du at s\u00f8ge om h\u00f8retekniske hj\u00e6lpemidler - skal du rette henvendelse til Kommunikationscentret \u00d8nsker du at s\u00f8ge om f\u00f8rerhund \/ hj\u00e6lperhund - skal du rette henvendelse til Dansk Blindesamfund \u00d8nsker du at s\u00f8ge om h\u00f8reapparat - skal du rette henvendelse til Region Hovedstaden L\u00e6s mere om personlige hj\u00e6lpemidler Du kan l\u00e6se mere om personlige hj\u00e6lpemidler p\u00e5 hjemmesiden borger.dk\n"}