{"classes":[{"id":"","title":""}],"title":"L\u00e6geskift","text":"L\u00e6geskift Hvis du vil skifte l\u00e6ge, skal du bruge kommunens selvbetjening. Bem\u00e6rk at du skal have adresse i Lyngby-Taarb\u00e6k Kommune for at bruge selvbetjeningen. Skift l\u00e6ge via kommunens selvbetjening Hvad g\u00f8r jeg, hvis l\u00e6gen bor langt v\u00e6k? Er afstanden til l\u00e6gen st\u00f8rre end 15 km skal du indhente l\u00e6gens skriftlige accept og s\u00f8rge for, at den bliver sendt til kommunen. Bem\u00e6rk! Bor l\u00e6gen i K\u00f8benhavn, p\u00e5 Frederiksberg, i T\u00e5rnby eller Drag\u00f8r m\u00e5 afstanden til l\u00e6gen ikke v\u00e6re mere end 5 km. Efter du har f\u00e5et l\u00e6gens underskrift, skal du sende blanketten til Lyngby-Taarb\u00e6k Kommune, Borgerservice, Tofteb\u00e6ksvej 12, 2800 Kgs. Lyngby Hvis l\u00e6gen ikke \u00f8nsker at give accept, m\u00e5 du v\u00e6lge en anden l\u00e6ge. Hent blanket ved l\u00e6gevalg l\u00e6ngere v\u00e6k end 15 km (5 km) L\u00e6gevalg ved flytning Flytter du inden for Lyngby-Taarb\u00e6k Kommune, kan du v\u00e6lge en ny l\u00e6ge, n\u00e5r du anmelder din flytning til folkeregistret Flytter du til Lyngby-Taarb\u00e6k Kommune, og v\u00e6lger du ikke en ny l\u00e6ge eller hvis p\u00e5kr\u00e6vet, f\u00e5r indhentet accept hos din nuv\u00e6rende l\u00e6ge inden 14 dage, f\u00e5r du automatisk en l\u00e6ge tildelt. Anmeld din flytning via kommunens selvbetjening Hvad koster det at skifte l\u00e6ge? Det koster 180 kr. at skifte l\u00e6ge. Det er dog gratis, hvis: Du flytter Din l\u00e6ge flytter, lukker eller \u00e6ndrer sin praksis, n\u00e5r du har modtaget besked herom fra regionen Sundhedskortet er over fire \u00e5r gammelt og \u00f8delagt (kortet skal indsendes til kommunen) Kortet er intakt, men magnetstriben ikke kan l\u00e6ses (kortet skal indsendes til kommunen) Navne\u00e6ndring i forbindelse med vielse (indenfor tre m\u00e5neder efter vielsen).\n"}