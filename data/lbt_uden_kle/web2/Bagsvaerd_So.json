{"classes":[{"id":"","title":""}],"title":"Bagsv\u00e6rd S\u00f8","text":"Bagsv\u00e6rd S\u00f8, der tidligere har v\u00e6ret m\u00f8lledam, er den n\u00e6stst\u00f8rste s\u00f8 i M\u00f8lle\u00e5systemet. S\u00f8en gr\u00e6nser op til b\u00e5de Gladsaxe og Lyngby-Taarb\u00e6k Kommune. M\u00f8lle\u00e5en l\u00f8ber ikke igennem Bagsv\u00e6rd S\u00f8, som i stedet har afl\u00f8b til \u00e5en. I s\u00f8en ligger \u00f8en G\u00e5seholmen. Naturen i og omkring Bagsv\u00e6rd S\u00f8 er varieret og interessant. Her findes et v\u00e6ld af forskelllige fugle, fisk, padder og planter. S\u00f8en adskiller sig fra de andre s\u00f8er i kommunen ved, at den siden 1930 erne er blevet brugt til kaproning i internationalt regi. Fakta om Bagsv\u00e6rd S\u00f8 Areal: 116,3 hektar Middeldybde: 2,1 meter St\u00f8rste dybde: 3,5 meter Volumen: 2.4 millioner kubikmeter Generelle regler L\u00e6s reglementet for Bagsv\u00e6rd S\u00f8. Beskyttet natur Bagsv\u00e6rd S\u00f8 er et 3-omr\u00e5de under Naturbeskyttelsesloven. Paragraffen omfatter alle s\u00f8er over 100 m 2 . Beskyttelsen betyder, at der som udgangspunkt ikke m\u00e5 \u00e6ndres p\u00e5 s\u00f8ens tilstand. En \u00e6ndring kan fx v\u00e6re at etablere bade- og b\u00e5debroer eller uds\u00e6tte fisk og \u00e6nder. I 2010 blev Bagsv\u00e6rd S\u00f8 og Lyngby S\u00f8 med omgivelser fredet. Se det beskyttede og fredede omr\u00e5de p\u00e5 kommunens digitale kort . Badning Bagsv\u00e6rd S\u00f8 er ikke egnet til badning, da vandkvaliteten ikke opfylder kravene i badevandsbekendtg\u00f8relsen. L\u00e6s mere om badning i kommunen . Fiskeri P\u00e5 Bagsv\u00e6rd S\u00f8 er det tilladt at lystfiske fra bredden og b\u00e5d uden motor. Du m\u00e5 fiske med mede- og kastegrej i perioden 1. november til 1. april. Det er ikke tilladt at fiske med ruser eller net. Blandt de typiske fiskearter, der lever i s\u00f8en, er gedde, skalle, karper, l\u00f8je, aborre, brasen og sandart. Det tidligere K\u00f8benhavns Amt har udarbejdet en guide til gode fiskesteder ved blandt andet Bagsv\u00e6rd S\u00f8. Husk at du skal indl\u00f8se fisketegn , f\u00f8r du fisker i s\u00f8en. Pensionister og b\u00f8rn under 18 \u00e5r er dog undtaget denne regel. L\u00e6s mere om lyst- og fritidsfiskeri hos Fiskeridirektoratet og Lystfiskeriforeningen . Sejlads Det er tilladt at sejle i kano, kajak, sejl- eller rob\u00e5de p\u00e5 Bagsv\u00e6rd S\u00f8. Det er forbudt at sejle med motor eller windsurfe. Foreninger kan dog s\u00f8ge dispensation fra forbuddet hos Gladsaxe Kommune. I fuglenes yngleperiode fra den 1. april til den 31. juli m\u00e5 du ikke sejle n\u00e6rmere end 50 meter eller opholde dig p\u00e5 G\u00e5seholmen. Uden for yngletiden m\u00e5 du gerne opholde dig kortvarigt p\u00e5 \u00f8en. Baadfarten sejler p\u00e5 s\u00f8en i sommerperioden, og der er en del kano-, kajak- og roklubber i omr\u00e5det. Du kan leje b\u00e5de, kanoer og kajakker ved Nybro og Frederiksdal . Kapsejlads Ved Bagsv\u00e6rd S\u00f8 ligger I\/S Danmarks Rostadion, som Lyngby-Taarb\u00e6k Kommune driver i samarbejde med Gladsaxe Kommune og Team Danmark. Rostadionet har seks robaner og ni kajak- og kanobaner. Banerne er to kilometer lange. Anl\u00e6gget bruges til tr\u00e6ning og konkurrencer p\u00e5 lokalt, nationalt og internationalt plan. Team Danmarks eliteroere tr\u00e6ner blandt andet p\u00e5 Bagsv\u00e6rd S\u00f8. L\u00e6s mere om I\/S Danmarks Rostadion og se en opdateret liste over planlagte regattaer. Vandre- og cykelruter Afpr\u00f8v den 5,4 kilometer lange vandrerute , der blandt andet f\u00f8rer dig gennem Folkeparken og ned til Lyngby S\u00f8. Turen begynder og slutter p\u00e5 Ulrikkenborg Plads. Du kan ogs\u00e5 cykle den 12 kilometer lange tur rundt om b\u00e5de Bagsv\u00e6rd og Lyngby S\u00f8. P\u00e5 ruten kommer du blandt andet forbi Klopstock Egen i \u00c5mosen, Frederiksdal Slot, Bagsv\u00e6rd S\u00f8park og Aldershvile Slotsruin. Vis hensyn til de andre brugere af vandre- og cykelruterne og f\u00f8lg retningslinjerne for f\u00e6rdsel p\u00e5 cykel i skoven. Find flere forslag til cykel- og vandreture p\u00e5 Motionsportalen. V\u00e6rd at se Oplev solnedgangen fra Bagsv\u00e6rd S\u00f8park eller hop af ved Aldershvile Slotspark p\u00e5 Baadfartens rute over s\u00f8en. Fra b\u00e5d har du i s\u00f8ens nordlige del desuden udsigt til statsministerboligen Marienborg og Sophienholm. F\u00e5 inspiration til flere sev\u00e6rdigheder og naturoplevelser via Ud i Naturen-kortet .\n"}