{"classes":[{"id":"13.02.00","title":"Vandforsyning i almindelighed"}],"title":"Takstblade","text":" Godkendelse af takster er reguleret i vandforsyningslovens 53. De almene vandv\u00e6rkers takster (drifts- og anl\u00e6gsbidrag) skal hvert \u00e5r godkendes af kommunen inden de tr\u00e6der i kraft. Driftsbidraget Driftbidraget best\u00e5r af en fast \u00e5rlig afgift og en kubik meterpris. Driftsbidraget skal d\u00e6kke de udgifter vandv\u00e6rket har til produktion af vand, til nyanskaffelser og til henl\u00e6ggelser til nye anl\u00e6g. Anl\u00e6gsbidraget Anl\u00e6gsbidraget best\u00e5r af et: hovedanl\u00e6gsbidrag forsyningsledningsbidrag, og et stikledningsbidrag - Bidrag til hovedanl\u00e6g svarer til den v\u00e6rdi som vandv\u00e6rkets medlemmer har opsparet i vandv\u00e6rkets boringer, bygninger og behandlings anl\u00e6g samt opsparet likvid nettoformue. Hovedanl\u00e6gsbidraget be regnes p\u00e5 baggrund af en v\u00e6rdifasts\u00e6ttelse af anl\u00e6gget. - Forsynings- og stikledningsbidraget angiver den pris en ny forbruger skal betale til vandv\u00e6rkets ledningsnet. De almene vandv\u00e6rker udgiver \u00e5rligt et takstblad, som informerer forbrugerne om takster og gebyrer. Dette skal sendes ind til godkendelse hos kommunen inden det tr\u00e6der i kraft. I Syddjurs Kommune godkender takstblade 2 gang om \u00e5ret i april m\u00e5ned og i september m\u00e5ned. Materiale, der skal fremsendes ved ans\u00f8gning om takstgodkendelse : Takstbladet, der skal godkendes Seneste regnskab Budget - minimum for det \u00e5r takstbladet g\u00e6lder for 5-\u00e5rige investeringsplaner V\u00e6rdifasts\u00e6ttelse af vandv\u00e6rkets hovedanl\u00e6g (minimum hvert 5 \u00e5r) Beregning af hovedanl\u00e6gsbidraget \u00c5rlige afskrivninger Oplysninger om antal tilsluttede forbrugs enheder til vandv\u00e6rket og det forventede antal nye forbrugsenheder Oplysninger om det forventede vandsalg i takst\u00e5ret Evt. dagsorden og referat fra vandv\u00e6rkets bestyrelsesm\u00f8de, hvor takstbladet blev vedtaget Syddjurs Kommunes krav til takstbladene kan ses i vandforsyningsplanen . Information om takstblade findes ligeledes p\u00e5 hjemmesiden: Foreningen af Vandv\u00e6rker i Danmark Milj\u00f8styrelsen har udarbejdet en ny vejledning til fasts\u00e6ttelse af takster p\u00e5 vandv\u00e6rkerne. Vejledningen afl\u00f8ser den gamle vejledning om vandv\u00e6rkstakster fra 1986. Milj\u00f8styrelsens vejledning om Fasts\u00e6ttelse af takster for vand er vedlagt som bilag nederst p\u00e5 siden. \n\n"}