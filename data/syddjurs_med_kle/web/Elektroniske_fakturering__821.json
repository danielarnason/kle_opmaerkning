{"classes":[{"id":"85.15.08","title":"Elektronisk fakturering\/EAN lokationsnumre"}],"title":"Elektroniske fakturering ","text":" Fakturaer til Syddjurs Kommune Syddjurs Kommune tager i henhold til lovgivningen kun imod elektroniske fakturaer fra vores leverand\u00f8rer. Fakturaen skal v\u00e6re i et elektronisk format, som vi kan modtage - eksempelvis OIOXML og OIOUBL. OBS! Fra 1. december 2011 kan Syddjurs Kommune ikke l\u00e6ngere modtage fakturaer der sendes i formatet OIOXML. (L\u00e6s evt. mere p\u00e5 \u00d8konomistyrelsens hjemmeside ). Kan man stadig bruge L\u00e6s Ind Service? Den offentlige st\u00f8tte til L\u00e6s Ind service oph\u00f8rte 1. juli 2009. Du kan forsat sende via L\u00e6s Ind Service, men du vil blive opkr\u00e6vet et gebyr for den service, som L\u00e6s Ind bureauet yder i forbindelse med behandling af din faktura. L\u00e6s mere p\u00e5 Moderniseringsstyrelsens hjemmeside om e-fakturering af den offentlige sektor . Husk det rigtige ean-lokationsnummer N\u00e5r du sender en elektronisk faktura til Syddjurs kommune, er det vigtigt, at fakturaerne ankommer til den rigtige modtager. Ikke blot den rigtige myndighed, men ogs\u00e5 den rigtige person eller afdeling. For at sikre dette anvendes et EAN-lokationsnummer, der entydigt identificerer den endelige modtager. Leverand\u00f8rer har derfor siden 1. februar 2005 skulle angive modtagerens EAN-lokationsnummer p\u00e5 alle fakturaer til offentlige myndigheder. Syddjurs Kommune har valgt ikke at offentligg\u00f8re sine EAN-numre. Derfor anmoder vi leverand\u00f8rerne om - n\u00e5r de handler med en institution eller afdeling i Syddjurs - at de f\u00e5r oplyst institutionens eller afdelingens EAN-nummer, hvilket sikrer at fakturaen kommer frem til den korrekte modtager, hvilket giver den hurtigste sagsbehandling og betaling af fakturaen. Er du en virksomhed som har behov for kende et EAN nummer for en kommunal afdeling\/institution bedes du kontakte den p\u00e5g\u00e6ldende afdeling direkte. Brug kommunens hovednummer. Det er gratis! Du kan gratis sende fakturaer ved hj\u00e6lp af NemHandel til alle offentlige myndigheder og institutioner. Hvis du ikke allerede er i gang med at sende NemHandelsfakturaer til dine kunder i det offentlige, er der flere muligheder for at komme i gang: Har din virksomhed et \u00f8konomisystem? S\u00e5 forh\u00f8r dig hos din it-leverand\u00f8r om dit system allerede har indbygget NemHandel, eller hvorn\u00e5r det bliver muligt at opgradere til en ny systemversion med NemHandel. Har du et \u00f8konomisystem, som kan skabe NemHandelsfakturaer, men ikke har indbygget forsendelse, kan du finde en oversigt over udbydere af NemHandelsprogrammer p\u00e5 www.ibiz-center.dk\/leverandoerregister . Du kan evt. downloade Nemhandelsprogrammet p\u00e5 www.nemhandel.dk Har du ikke et \u00f8konomisystem, kan du sende NemHandelsfaktura via fakturaportaler p\u00e5 internettet. Nogle indtastningsportaler er gratis, mens andre tager et gebyr for deres service. Find en oversigt over indtastningsl\u00f8sninger p\u00e5 www.ibiz-center.dk\/leverandoerregister . Pr\u00f8v evt. den gratis fakturablanket p\u00e5 www.virk.dk Har du et \u00f8konomisystem som kan lave fakturaer i OIOUBL-formatet og sende NemHandelfakturaer direkte? S\u00e5 er du helt klar til NemHandel. L\u00e6s mere: Find it-leverand\u00f8rer eller udbydere af \u00f8konomisystemer, der kan hj\u00e6lpe dig i gang med NemHandel: www.ibiz-center.dk\/leverandoerregister \n\n"}