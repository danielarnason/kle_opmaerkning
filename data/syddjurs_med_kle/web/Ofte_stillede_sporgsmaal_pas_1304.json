{"classes":[{"id":"23.09.02","title":"Pas"}],"title":"Ofte stillede sp\u00f8rgsm\u00e5l","text":" Hvorfor skal jeg m\u00f8de op i Borgerservice R\u00f8nde , n\u00e5r jeg skal bestille pas? Der er krav om personligt fremm\u00f8de, dette g\u00e6lder b\u00e5de for b\u00f8rn og voksne, og du skal s\u00e6tte din underskrift p\u00e5 et stamkort og ans\u00f8gning. Alle over 12 \u00e5r, skal desuden have taget fingeraftryk. Hvor lang tid g\u00e5r der, f\u00f8r jeg f\u00e5r mit pas? Ca. 14 dage, men der m\u00e5 p\u00e5regnes l\u00e6ngere leveringstid i perioden april - august. Du b\u00f8r derfor f\u00e5 lavet dit pas i god tid, inden du skal ud at rejse. Hvad koster pas og hvor l\u00e6nge er de gyldige? Gyldighed: Er du mellem 0 2 \u00e5r er passet gyldigt i 2 \u00e5r. Er du mellem 2 18 \u00e5r er passet gyldigt i 5 \u00e5r. Er du over 18 er passet gyldigt i 10 \u00e5r. Priser: B\u00f8rn 0 til 11 \u00e5r: 115 kr. B\u00f8rn 12 til 17 \u00e5r: 140 kr. Voksne mellem 18 65: 625 kr. Voksne over 65: 375 kr. Hvad kan jeg betale med ? Du kan betale med Dankort og med kontanter. Hvis du vil betale med kontanter bedes du tage aftalte penge med. Skal jeg have nyt pas, hvis jeg \u00e6ndrer navn? Ja du b\u00f8r f\u00e5 lavet et nyt pas, n\u00e5r du skifter navn, men du skal stadig betale for det. Bem\u00e6rk, at du ikke kan f\u00e5 udstedt et nyt pas med dit nye navn, f\u00f8r navne\u00e6ndringen er tr\u00e5dt i kraft og fremg\u00e5r af den p\u00e5kr\u00e6vede dokumentation. Skal min mand\/kone give samtykke, n\u00e5r vores barn skal have pas? Ved f\u00e6lles for\u00e6ldremyndighed skal begge for\u00e6ldre give samtykke. L\u00e6s mere under menupunktet Pas til b\u00f8rn. Hvad g\u00f8r jeg, hvis jeg mister mit pas? Hvis du har mistet dit pas og skal ud at rejse, skal du bestille et nyt via en af vores l\u00f8sninger. Se hvad du skal medbringe og bestil tid til PasAutomaten her Hvad g\u00f8r jeg, hvis jeg er i udlandet og har mistet mit pas? Hvis du har mistet dit pas i udlandet, skal du kontakte den danske ambassade eller det danske konsulat i det land, du befinder dig i. Jeg skal rejse inden for de n\u00e6rmeste dage, og kan ikke finde mit pas, hvad g\u00f8r jeg? Kontakt Borgerservice i R\u00f8nde. Hvad er et provisorisk-\/n\u00f8dpas? Udstedelse af provisorisk-\/n\u00f8dpas foretages kun i Borgerservicecentret i R\u00f8nde ved personlig fremm\u00f8de. Hvis dit pas er udl\u00f8bet, eller det udl\u00f8ber inden for kort tid, og det ikke er muligt at forl\u00e6nge det eller udstede et nyt, kan Borgerservicecentret i s\u00e6rlige tilf\u00e6lde udstede et provisorisk-\/n\u00f8dpas. Hvad betyder det, at mit pas forl\u00e6nges? Hvis det ikke er muligt at f\u00e5 udstedt et nyt pas inden afrejse, kan dit nuv\u00e6rende pas forl\u00e6nges \u00e9n gang. V\u00e6r dog opm\u00e6rksom p\u00e5, at ikke alle lande accepterer et forl\u00e6nget pas. Det er op til dig selv at unders\u00f8ge p\u00e5 landets ambassade eller Udenrigsministeriets hjemmeside. Udenrigsministeriet Du skal henvende dig i Borgservice i R\u00f8nde med dit pas. Skal jeg have pas med, n\u00e5r jeg rejser inden for Schengen? Selvom Danmark er medlem af Schengen, skal du have pas med, n\u00e5r du rejser. Der er dog ikke krav om, at have pas med, n\u00e5r du rejser i Norden (Danmark, Norge, Sverige, Finland, Island), men flyselskaberne kan forlange, at der forevises et pas. BEM\u00c6RK, at England ikke er medlem af Schengen. L\u00e6s mere p\u00e5 politiets hjemmeside. Politi Jeg skal til USA, hvordan skal jeg forholde mig? Siden 12. januar 2009 har alle danske statsborgere skullet foretage en s\u00e5kaldt ESTA-registrering p\u00e5 nettet senest 72 timer f\u00f8r indrejse til USA. Registreringen erstatter den gr\u00f8nne blanket, der tidligere blev udleveret p\u00e5 flyet. L\u00e6s mere om ESTA og foretag registrering Hvor l\u00e6nge skal gyldigheden p\u00e5 mit pas v\u00e6re inden hjemrejse? Det er forskelligt fra land til land, hvor l\u00e6nge dit pas skal v\u00e6re gyldigt inden hjemrejse. Det er derfor op til dig selv at unders\u00f8ge p\u00e5 landets ambassade eller Udenrigsministeriets hjemmeside om der er krav til dette. Udenrigsministeriet \n\n"}