{"classes":[{"id":"13.02.02","title":"Vandkvalitet"}],"title":"Kogep\u00e5bud til Kolind Vandv\u00e6rk","text":" Ved opf\u00f8lgende drikkevandskontroller fra Kolind Vandv\u00e6rk er der blevet p\u00e5vist Coliforme bakterier i drikkevandet. Syddjurs Kommune har efter samr\u00e5d med embedsl\u00e6gerne udstedt et kogep\u00e5bud til vandv\u00e6rket. Det betyder, at vandv\u00e6rkerne skal orientere forbrugere, om at det anbefales, at alt vand til drikkevandsform\u00e5l skal koges. Omr\u00e5dets institutioner herunder Kolind skole er blev orienteret. Da der ligger f\u00f8devarevirksomheder i vandv\u00e6rkets forsyningsomr\u00e5de, har kommunen orienteret f\u00f8devareregion omkring situationen. Kogeanbefalingen g\u00e6lder, indtil nye analyser har p\u00e5vist, at forureningen er oph\u00f8rt. Coliforme bakterier kan tyde p\u00e5 en forurening fra overfladevand. Bakterien er ikke sygdomsfremkaldende i sig selv, men trives hvor der kan findes sygdomsfremkaldende bakterier. Hvis man bliver syg skal man kontakte egen l\u00e6ge. Kolind Vandv\u00e6rk forsyner ca. 780 ejendomme og heraf godt 150 er etageboliger samt 11 institutioner med drikkevand. Vandv\u00e6rket indvinder mere end 100.000m3 grundvand om \u00e5ret til drikkevandsform\u00e5l. For yderlige information kan der rettes henvendelse til Kolind Vandv\u00e6rk, hjemmeside: http:\/\/www.kolindvand.dk\/ \n\n"}