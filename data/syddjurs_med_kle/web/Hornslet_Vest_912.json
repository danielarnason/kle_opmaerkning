{"classes":[{"id":"13.06.02","title":"Salg af jord"}],"title":"Hornslet Vest","text":" Tendrup M\u00f8llevej - Attraktive grunde i Hornslet udbydes Bem\u00e6rk Opdatering onsdag den 3. oktober 2012. Tendrup M\u00f8llevej nr. 8 og 12 er under salg. Opdatering fredag den 24. august 2012. Vi har s\u00e6nket prisen p\u00e5 de resterende grunde, Tendrup M\u00f8llevej 8 og 12. Prisen for nr. 8 er \u00e6ndret fra 1.032.000 kr. til 795.000 kr., og prisen for nr. 12 er \u00e6ndret fra 926.000 kr. til 695.000 kr. Pris\u00e6ndringen blev annonceret i lokalaviserne tirsdag den 21. august 2012, og der kan tidligst ske salg 14 dage efter denne dato, hvilket vil sige, at der tidligst kan ske salg onsdag den 5. september 2012. Hvis der kommer flere bud inden for fristen, vil der blive afholdt minilicitation mellem budgiverne. ----------------- VIDEO: Se video fra Tendrup M\u00f8llevej Fotos: Se billeder her Hornslet er den driftig handels- og erhvervsby med lige godt 5.000 indbyggere. Med en beliggenhed t\u00e6t p\u00e5 Djurslandsmotorvejen og E45 er man hurtigt on the road og kan v\u00e6re i Aarhus p\u00e5 blot 25 min. Lufthavnen ligger blot 20 minutters k\u00f8rsel v\u00e6k, og at man med n\u00e6rbanen kan v\u00e6re i Aarhus p\u00e5 bare 30 min. g\u00f8r, at man p\u00e5 den ene side f\u00f8ler storbyen Aarhus, med alle dens tilbud, er t\u00e6t p\u00e5, samtidigt med at man kan v\u00e6re bosiddende i landlige og rolige omgivelser og frisk luft. Her er alt, hvad man skal bruge: skole, flere daginstitutioner, mange rigtig gode handelsmuligheder, fritids-besk\u00e6ftigelser bl.a. i forbindelse med idr\u00e6tshallerne, rideklubber, uddannelsesmuligheder (VUC) samt biograf- og kulturhuset KomBi. Tendrup M\u00f8llevej: Udstykningen er beliggende i Hornslets vestlige del, gr\u00e6nsende op til n\u00e6rbanen, som man dog ikke bem\u00e6rker dels pga. det lave st\u00f8jniveau dels fordi skinnerne ligger langt under niveau, s\u00e5 man heller ikke kan se toget. Her er stisystemer og ikke langt til skolen og stationen. Grundene er beliggende i begyndelsen af Tendrup M\u00f8llevej med store, plane og regul\u00e6re matrikler, som er nemme at placere er hus p\u00e5. Udstykningen p\u00e5 Tendrup M\u00f8llevej ligger i den vestlige ende af Hornslet t\u00e6t p\u00e5 skolen og stationen gr\u00e6nsende ud til Amalieg\u00e5rdsvej og gr\u00f8nne omr\u00e5der\/n\u00e6rbanen. Alle priser er eksklusiv tilslutningsafgifter til kloak, el, vand og varme. St\u00f8rrelsen af disse afgifter fasts\u00e6ttes af forsyningsselskaberne, men nedenfor kan du finde information om bel\u00f8bsst\u00f8rrelsen af de relevante afgifter, s\u00e5dan som de er fastsat pt. Tilslutningsbidrag til kloak kan ses her. Materiale Se bilag nederst p\u00e5 siden (M\u00e5leblad, betingelser, tingbogsattest, servituter etc.) Yderligere oplysninger kan f\u00e5s ved henvendelse til Syddjurs Kommune. KOMMER SNART: Holgersmindevej og Vendeh\u00f8j: Udstykningen ligger i Hornslets syd\/\u00f8stlige del og her er let adgang til E45 samt Djurslandsmotorvejen, ligesom man er t\u00e6t p\u00e5 Hornslet centrum. Grundene er meget smukt beliggende op ad natur, skov og s\u00f8. Flere af grundene f\u00e5r mulighed for dejlig landskabsudsigt. \n\n"}