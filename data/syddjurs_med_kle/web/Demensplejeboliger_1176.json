{"classes":[{"id":"27.42.08","title":"Optagelse i et plejehjem, beskyttet bolig eller plejebolig (visitation)"}],"title":"Demensplejeboliger","text":" F\u00f8lgende kriterier indg\u00e5r i den individuelle vurdering til en demensplejebolig: Borgeren har demenslignende symptomer, hvor egen l\u00e6ge og Demensteam har vurderet, at borgeren har behov for en s\u00e6rlig demensfaglig indsats. Borgeren har en udadreagerende og uroskabende adf\u00e6rd, der er pr\u00e6get af demens eller have behov for at blive sk\u00e6rmet for at forebygge, at borgeren f\u00e5r en uroskabende adf\u00e6rd. Borgeren har ud over den grundl\u00e6ggende pleje brug for en speciel pleje og omsorg med s\u00e6rlige holdninger, normer og medarbejdere med en specialviden om demens. Borgeren har brug for s\u00e6rlige aktiviteter tilrettelagt til borgere med demensproblematik. Ved ans\u00f8gning til demensplejebolig skal der udarbejdes en demensstatus af demensteamet som vedl\u00e6gges boligans\u00f8gningen. Kontakt Demensteamet eller visitationen for hj\u00e6lp i forbindelse med ans\u00f8gning til demensplejebolig. Visitationen vil som oftest aftale et bes\u00f8g hos borgeren. Oversigt over demensplejeboliger i Syddjurs Kommune: Plejeboligerne Frejasv\u00e6nge Plejeboligerne Roseng\u00e5rden \u00d8nskes en demensplejebolig i en anden kommune, skal borgeren f\u00f8rst godkendes i Syddjurs Kommune (samme kriterier og procedure som ovenfor). Afg\u00f8relsen og relevante sagsakter sendes direkte videre til den \u00f8nskede kommune. Den \u00f8nskede kommune vurderer p\u00e5 ny sagen efter deres kriterier og fremsender afg\u00f8relsen. Link til kvalitetsstandard (hvori klagemuligheder omtales): Serviceniveau for sundhed og omsorg \n\n"}