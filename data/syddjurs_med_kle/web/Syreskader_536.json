{"classes":[{"id":"29.15.00","title":"Kommunal tandpleje mv. i almindelighed"}],"title":"Syreskader","text":" Hvad er syreskader? T\u00e6nder kan blive \u00f8delagt af andet end caries. Tandens emalje kan forsvinde, selvom man b\u00f8rster t\u00e6nderne rene hver dag. N\u00e5r t\u00e6nder uds\u00e6ttes for svage syrer, sker der en kemisk opl\u00f8sning af emaljen. Denne opl\u00f8sning s\u00e6ttes i gang, n\u00e5r surhedsgraden i spyttet falder til en pH v\u00e6rdi p\u00e5 under 5,5. Det kaldes for syreskader eller erosioner. Med syrer menes juice, sodavand (ogs\u00e5 light produkter), sportsdrikke, sur slik, danskvand med citrus, visse former for medicin, sure frugter, asier og r\u00f8dbeder. Personer med spiseforstyrrelser, der kaster op, f\u00e5r ogs\u00e5 syreskader p\u00e5 t\u00e6ndernes bagside p\u00e5 grund af den st\u00e6rke syre fra maves\u00e6kken. Hvordan ser det ud? I begyndelsen er det sv\u00e6rt at se syreskaderne selv, og de g\u00f8r heller ikke ondt. Senere, n\u00e5r der er opl\u00f8st mere af tandens emalje, bliver t\u00e6nderne f\u00f8lsomme overfor kulde og varme, og det kan g\u00f8re ondt, n\u00e5r t\u00e6nderne b\u00f8rstes. N\u00e5r emaljen er blevet tynd, kn\u00e6kker der let mere emalje af, tandbenet (dentinen)blotl\u00e6gges langsomt, og sliddet af t\u00e6nderne \u00f8ges, s\u00e6rligt hvis man ogs\u00e5 samtidig sk\u00e6rer t\u00e6nder. Det v\u00e6rste ved dette problem er, at emaljen ikke gendannes, og derfor vil t\u00e6nderne forts\u00e6tte med at v\u00e6re f\u00f8lsomme og gennemsigtige resten af deres levetid. Det kan give store gener i voksenalderen, og s\u00e5danne gener kan ofte kun afhj\u00e6lpes, hvis tandens emalje afd\u00e6kkes med guld- eller keramikkroner. Det koster s\u00e5ledes mange penge at afhj\u00e6lpe disse gener. 6 gode r\u00e5d til at forebygge syreskader Sluk t\u00f8rsten med vand Skyl munden med vand, n\u00e5r der er spist eller drukket syreholdige f\u00f8de- og drikkevarer, det f\u00e5r syrekoncentrationen i munden til at falde Undg\u00e5 at tage mange og hyppige slurke ved indtag af juice, sodavand osv. B\u00f8rst ikke t\u00e6nder lige efter der er indtaget syreholdige f\u00f8de- og drikkevaren, da syren b\u00f8rstes ind mod emaljen. Begr\u00e6ns forbruget af syreholdige f\u00f8de- og drikkevarer pH v\u00e6rdier i forskellige frugter og drikke Citron 2,3 Cola 2,4 Sodavand 3,2 Vindrue 3,3 Appelsinjuice 3,7 Hvidvand m. citrus 4,1 \ufeff \ufeffHvidvand m. brus 4,7 Kaffe 5,7 Te 6,3 M\u00e6lk 6,7 Kakaom\u00e6lk 6,7 Vand 7,2 Link til \u00c5rhus kommunale Tandpleje - Syreskader \n\n"}