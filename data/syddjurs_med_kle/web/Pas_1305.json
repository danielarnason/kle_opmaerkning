{"classes":[{"id":"23.09.02","title":"Pas"}],"title":"Pas","text":" Bestilling af pas kr\u00e6ver personligt fremm\u00f8de i Borgerservice R\u00f8nde. Fra 1. januar 2012 skal nye pas til personer over 12 \u00e5r forsynes med fingeraftryk. Priser: B\u00f8rn 0-11 \u00e5r 115 kr. B\u00f8rn 12-17 \u00e5r 141 kr. Voksne 18-65 \u00e5r 626 kr. Voksne over 65 \u00e5r 376 kr. Foto taget i automat 100 kr. Husk at tage f\u00f8lgende med: Dit gamle pas (hvis du har mistet dit pas eller ikke har haft pas f\u00f8r, skal du tage original d\u00e5bs- eller navneattest med) Dokumentation af rette navn, hvis du for nylig har \u00e6ndret navn Pasfoto, (hvis du ikke \u00f8nsker at benytte vores automat) skal medbringes p\u00e5 papir Samtykkeerkl\u00e6ring, hvis det er et barn (under 18 \u00e5r), der skal have pas, skal de for\u00e6ldre der har for\u00e6ldremyndigheden underskrive en samtykkeerkl\u00e6ring (kan printes fra selvbetjening i h\u00f8jre hj\u00f8rne) Betaling, du kan betale med Dankort eller med kontanter (hvis kontanter tag aftalte penge med) Bestil tid: Bestil en tid, s\u00e5 slipper du for ventetid og kan springe k\u00f8en over, n\u00e5r du skal have lavet pas. Du kan f.eks. bestille tid til hele familien p\u00e5 \u00e9n gang. Leveringstiden: Er ca. 14 dage, men der m\u00e5 p\u00e5regnes l\u00e6ngere leveringstid i perioden april - august. Du b\u00f8r derfor f\u00e5 lavet dit pas i god tid, inden du skal ud at rejse. L\u00e6s mere p\u00e5 borger.dk L\u00e6s mere om krav til foto p\u00e5 politi.dk Husk ogs\u00e5 det Bl\u00e5 EU Sygesikringskort Fra 1. august d\u00e6kker dit gule sundhedskort ikke l\u00e6ngere som rejsesygesikring uden for Danmark, F\u00e6r\u00f8erne og Gr\u00f8nland. Hvis uheldet er ude p\u00e5 rejser i EU, Norge, Island, Liechtenstein (E\u00d8S) og Schweiz, skal du i stedet bruge det bl\u00e5 EU-sygesikringskort. Det bl\u00e5 EU-sygesikringskort giver dig ret til samme behandling, som borgerne i det land, du rejser i. V\u00e6r opm\u00e6rksom p\u00e5, at du er d\u00e6kket forskelligt afh\u00e6ngigt af, hvor du rejser hen. Hvis du helt vil undg\u00e5 egenbetaling, b\u00f8r du tegne en rejseforsikring hos dit rejseselskab. Bestil dit Bl\u00e5 EU Sygesikringskort her \n\n"}