{"classes":[{"id":"32.18.14","title":"Plejevederlag, pasning af d\u00f8ende"}],"title":"Plejeorlov til pasning af d\u00f8ende","text":" Hvis du har et \u00f8nske om at passe en p\u00e5r\u00f8rende, som kun har kort tid tilbage at leve i, kan du s\u00f8ge om orlov. Du kan f\u00e5 \u00f8konomisk st\u00f8tte, s\u00e5 det bliver muligt for dig. En p\u00e5r\u00f8rende kan v\u00e6re en \u00e6gtef\u00e6lle, samlever, b\u00f8rn, for\u00e6ldre eller andre personer, som er n\u00e6rt knyttet til den d\u00f8ende. Det er ogs\u00e5 muligt, at flere kan dele plejeopgaven. Det er tanken, at du som plejer skal v\u00e6gte omsorg og lindring for den syge og d\u00f8ende. Indsatsen kan hj\u00e6lpe til at forbedre livskvaliteten i en kort periode for plejemodtageren. Der skal s\u00f8ges i den kommune, hvor den syge bor og har adresse. Disse betingelser skal v\u00e6re opfyldt en l\u00e6ge skal have vurderet, at yderligere behandling vil v\u00e6re udsigtsl\u00f8s en l\u00e6ge skal have vurderet, at der vil v\u00e6re tale om kort levetid den d\u00f8ende m\u00e5 ikke have ophold p\u00e5 sygehus, hospice eller lignende den d\u00f8ende m\u00e5 ikke bo i en plejebolig eller lignende den d\u00f8ende skal have behov for personlig pleje den d\u00f8ende \u00f8nsker at blive passet i eget hjem eller i plejers hjem den d\u00f8ende skal v\u00e6re indforst\u00e5et med, at en p\u00e5r\u00f8rende p\u00e5tager sig plejen Ret til orlov Offentligt ansatte og privat ansatte har ret til at holde orlov for at passe en p\u00e5r\u00f8rende, som er d\u00f8ende. Et plejevederlag kan ogs\u00e5 udbetales selvom, du st\u00e5r udenfor arbejdsmarkedet og f.eks. er pensionist, studerende eller lignende. Plejevederlaget Plejevederlaget svarer til h\u00f8jst 1,5 x dagpengesatsen. Dette afh\u00e6nger dog af din egen l\u00f8nindt\u00e6gt, s\u00e5fremt du i forvejen er berettiget til sygedagpenge. For 2014 er satsen for plejevederlag maksimum kr. 165,20 pr. time. En arbejdsgiver, der yder l\u00f8n til en ansat under orlov, f\u00e5r den refusion udbetalt, der svarer til plejevederlaget. Det er ikke et krav, at en arbejdsgiver skal udbetale fuld l\u00f8n under orlov. Er du ikke berettiget til dagpenge, kan du alligevel modtage plejevederlag, dog ikke sammen med andre fors\u00f8rgelsesydelser. Dette kaldes et basisbel\u00f8b. For 2014 er satsen for basisbel\u00f8b kr. 14.467 pr. m\u00e5ned. Plejevederlaget udbetales normalt m\u00e5nedsvis. Der tr\u00e6kkes A-skat og arbejdsmarkedsbidrag og evt. SP-bidrag. Der tr\u00e6kkes ikke ATP-bidrag. Der er ikke tale om et ans\u00e6ttelsesforhold, og der udbetales ikke feriepenge i denne periode. Oph\u00f8r af plejeforhold Retten til plejevederlag oph\u00f8rer, n\u00e5r plejeforholdet afsluttes. Der kan dog udbetales plejevederlag i op til 14 dage efter d\u00f8dsfald. Indl\u00e6ggelse af kortere varighed p\u00e5 f.eks. sygehus, f\u00f8rer ikke til oph\u00f8r af plejevederlag. Lovgivning Det er efter Servicelovens 119, at du kan f\u00e5 plejeorlov. Andre sp\u00f8rgsm\u00e5l Der kan v\u00e6re mange flere sp\u00f8rgsm\u00e5l, som du har brug for at f\u00e5 svar p\u00e5. N\u00e5r ans\u00f8gningen sendes vil der ogs\u00e5 v\u00e6re andre oplysninger, som vi har brug for. Derfor er du velkommen til at ringe, skrive eller sende en mail, s\u00e5 vi kan hj\u00e6lpe. Skema og andre nyttige oplysninger Link til ans\u00f8gning om plejevederlag Yderligere oplysninger kan f\u00e5s hos Marianne Halkier Tlf. direkte: 8753 5129 E-mail: maha@syddjurs.dk eller Socialcentret Tlf. direkte:8753 5460 E-mail: social.beskaeftigelse@syddjurs.dk \n\n"}