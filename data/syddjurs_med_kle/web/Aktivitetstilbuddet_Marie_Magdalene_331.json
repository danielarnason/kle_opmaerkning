{"classes":[{"id":"27.54.08","title":"Aktivitets- og samv\u00e6rstilbud (v\u00e6resteder, daghjem m.v.)"}],"title":"Aktivitetstilbuddet Marie Magdalene","text":" Velkommen til Marie Magdalene Aktivitetscenter Marie Magdalene ligger midt i den smukkeste natur lige udenfor Ryomg\u00e5rd p\u00e5 Djursland t\u00e6t ved Marie Magdalene kirke, hvor vores historie starter. Vi er omgivet af skov, marker, mose og masser af lys og luft. Hos Marie Magdalene er der h\u00f8jt til himlen og med sine ti t\u00f8nder land albuerum nok til store armbev\u00e6gelser. Udsyn og indsigt Som vores fantastiske udsigt l\u00e6gger op til, skuer vi ogs\u00e5 i vores dagligdag mod vide horisonter af muligheder. Det er ikke for ingenting med den udsigt. Fra Marie Magdalene lader vi blikket vandre ud i byen, lokalsamfundet og resten af verden. S\u00e5 langt \u00f8jet r\u00e6kker. Vi f\u00f8lger med og lader os inspirere. Det giver os et brugbart perspektiv, n\u00e5r vi vender blikket indad og kigger p\u00e5 os selv og hinanden. Vi kigger ikke blot. Vi drager ud i verden og bringer ogs\u00e5 gerne vores omverden herind. Det gode liv for alle P\u00e5 aktivitetscentret hj\u00e6lper vi hinanden med at f\u00e5 Marie Magdalene til at se godt ud, holde hende ved lige og i gang. Vi g\u00f8r ogs\u00e5 meget for, at andre mennesker skal have det godt. Og i alt hvad vi foretager os, har vi hele tiden i baghovedet, at du skal have det godt med os andre og med dig selv. Marie Magdalenes hjerte Fysisk finder du Marie Magdalenes hjerte i kantinen. Det er her, vi m\u00f8des til frokost og fredagskage. Her dufter af dagens ret. Vi kigger lige forbi kantinen, hvis der er nogen vi savner Grupperne Vi er omkring 60 brugere, som h\u00f8rer til i hver sin gruppe: Huset Solstr\u00e5len Stuen Udeholdet INIS Gruppen er basen. Her kender vi hinanden s\u00e6rlig godt, og du har en fast kontaktperson i gruppen. Vi holder morgenm\u00f8de hver morgen, hvor vi fordeler os p\u00e5 dagens arbejdsopgaver og aktiviteter. Tilbud p\u00e5 tv\u00e6rs Ridning Sv\u00f8mning Idr\u00e6t og natur, INIS Drama Musik It-v\u00e6rksted, hvor vi bl.a. laver MM-avisen Praktik i en af de andre grupper Du kan l\u00e6se mere om tilbuddene til venstre Traditioner Marie Magdalenes hjerte h\u00f8rer du for alvor banke, n\u00e5r vi alle er samlet til: Sommerfest Idr\u00e6tsst\u00e6vner S\u00f8lund Musikfestival Julebanko Fastelavnsfest - og andre lejligheder hvor vi ser vores snit til at m\u00f8des i samlet flok \n\n"}