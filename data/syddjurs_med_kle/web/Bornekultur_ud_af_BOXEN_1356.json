{"classes":[{"id":"00.16.05","title":"Regionale kulturfors\u00f8g"}],"title":"B\u00f8rnekultur ud af BOXEN","text":" B\u00f8rnekultur ud af BOXEN S\u00f8ndag den 10. marts kl. 10.00 -12.00 s\u00e6ttes der fokus p\u00e5 b\u00f8rnekulturen ved en event i Hornslet. Scenen er 2017-glasboxen som er l\u00e5nt af det europ\u00e6iske kulturhovedstadsprojekt, og indholdet bliver for b\u00e5de b\u00f8rn og voksne. Arrangementet skal v\u00e6re en katalysator til at t\u00e6nke ud af boksen, n\u00e5r det handler om b\u00f8rnekultur. Vi lokker med cirkus og smil P\u00e5 gaden g\u00e5r cirkusartister, der er kaffe p\u00e5 kanden og i Glasboxen kan man h\u00f8re om hvordan man starter en b\u00f8rnekulturklub. Syddjurs Kommune afholder arrangementet og vil gerne v\u00e6re f\u00f8dselshj\u00e6lper til endnu mere b\u00f8rnekultur. Vi h\u00e5ber at for\u00e6ldre og kulturmennesker med en lille arrang\u00f8r i maven vil kigge forbi fort\u00e6ller udvalgsformand Jesper Mathiesen. Som kommune er vores fornemmeste opgave at st\u00f8tte op om lokale initiativer og inspirere til endnu mere kultur. Vi har set hvordan lokalforankrede projekter kan g\u00f8re vores verden til et sjovere sted at bo - nu h\u00e5ber vi p\u00e5 at endnu flere i Syddjurs er klar til at springe p\u00e5 b\u00f8rnekultur-vognen . I Glasboxen vil medarbejdere fra kultur-teamet i Syddjurs Kommune v\u00e6re klar til at fort\u00e6lle og vejlede i de muligheder der findes som kulturarrang\u00f8r. Man kan ogs\u00e5 m\u00f8de kulturudvalgsformanden der har balloner til de sm\u00e5. Bes\u00f8get i Glasboxen er f\u00f8rste skridt i en kulturkaravane der flytter kulturformidlingen rundt i kommunen. \u00c5rsagen til den \u00f8gede mobilitet handler if\u00f8lge chefkonsulent Frank Reeckmann om et \u00f8get fokus p\u00e5 kulturen. I Syddjurs Kommune er vi Kulturkommune. Det er en byr\u00e5dsbeslutning at vi skal satse p\u00e5 kulturen som driver f\u00f8r \u00f8get v\u00e6kst bos\u00e6tning etc. Kulturkommunens karavane kommer i fremtiden til at bes\u00f8ge steder over hele kommunen. Vi gl\u00e6der os til at m\u00f8de mennesker p\u00e5 nye steder og h\u00f8re om nye initiativer som vi endnu ikke kender til . Man skal ikke tilmelde sig arrangementet s\u00f8ndag den 10. marts. Der er fri entr\u00e9! Stedet er Tingvej\/Nyvej i Hornslet. \n\n"}