{"classes":[{"id":"01.02.05","title":"Lokalplanl\u00e6gning"}],"title":"Forslag til Lokalplan nr. 376 for boligomr\u00e5de ved Frederikslundvej","text":" Forslag til Lokalplan nr. 376 for boligomr\u00e5de ved Frederikslundvej i Ryomg\u00e5rd og forslag til Kommuneplantill\u00e6g nr. 34 til Syddjurs Kommuneplan 2009 Forslag til Lokalplan nr. 376 Se forslag til lokalplan og kommuneplantill\u00e6g her Lokalplanomr\u00e5det ligger i Ryomg\u00e5rds nord\u00f8stlige hj\u00f8rne og afgr\u00e6nses mod nord af Marienhoffvej\/Frederikslundvej, mod \u00f8st af Frederikslundvej\/Nimtoftevej og mod syd og vest af eksisterende erhvervs- og boligomr\u00e5der. Omr\u00e5det er ca. 5,5 ha. stort. Lokalplanen giver mulighed for at der kan opf\u00f8res ca. 30 \u00e5benlav boliger (parcelhuse). Forslag til Kommuneplantill\u00e6g nr. 34 Kommuneplantill\u00e6gget er udarbejdet med henblik p\u00e5 at \u00f8ge det maksimale etageantal fra 1 til 2 etager, ligesom bebyggelsesprocenten \u00f8ges fra 25 til 30. Offentlig debat og offentligt borgerm\u00f8de Forslagene er fremlagt til offentligt debat i perioden fra den 01.10.2013 til den 26.11.2013. Der afholdes offentligt m\u00f8de om planforslagene tirsdag den 08.10.2013, kl. 17:00 i Salen p\u00e5 Marienhoffskolen (Marienhoffvej 11, 8550 Ryomg\u00e5rd). I h\u00f8ringsperioden kan borgere og foreninger m.fl. komme med bem\u00e6rkninger, \u00e6ndringsforslag og indsigelser til de fremlagte planforslag. Bem\u00e6rkninger til ovenn\u00e6vnte planforslag skal v\u00e6re kommunen i h\u00e6nde senest den 26.11.2013, hvor debatperioden udl\u00f8ber. Bem\u00e6rkninger skal v\u00e6re skriftlige og skal sendes til Plangruppen, Syddjurs Kommune, Hovedgaden 77, 8410 R\u00f8nde eller til syddjurs@syddjurs.dk Herefter tager Byr\u00e5det stilling til, om de indkomne bem\u00e6rkninger, indsigelser eller \u00e6ndringsforslag giver anledning til \u00e6ndringer i det fremlagte planforslag. \n\n"}