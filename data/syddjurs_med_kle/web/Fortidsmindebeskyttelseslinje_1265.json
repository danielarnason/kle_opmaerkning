{"classes":[{"id":"01.05.02","title":"Beskyttelseslinjer"}],"title":"Fortidsmindebeskyttelseslinje","text":" Lovbestemmelserne om fortidsbeskyttelseslinjen finder du i Naturbeskyttelseslovens 18 . Beskyttelseslinjen omfatter som udgangspunkt 100 m fra fortidsmindernes yderste gr\u00e6nse. For gravh\u00f8je regnes beskyttelseslinjen fra h\u00f8jfoden . Form\u00e5l Form\u00e5let med fortidsmindebeskyttelseslinjen er at sikre fortidsmindernes v\u00e6rdi som landskabselementer. B\u00e5de den generelle betydning af fortidsminderne i landskabsbilledet samt indsyn til og udsyn fra fortidsminderne skal sikres med beskyttelseslinjen. Forbud og administration Samtidig skal linjen sikre de ark\u00e6ologiske lag i omr\u00e5det omkring fortidsminderne, idet der ofte er s\u00e6rlig mange kulturhistoriske levn i omr\u00e5derne t\u00e6t ved de fredede fortidsminder. Inden for fortidsmindebeskyttelseslinjen m\u00e5 der ikke foretages \u00e6ndring i tilstanden af arealet. Forbuddet omfatter ogs\u00e5 midlertidige terr\u00e6n\u00e6ndringer som nedgravning af ledninger og lignende. Der m\u00e5 heller ikke etableres hegn, placeres bebyggelse, campingvogne og lignende. Fortidsmindebeskyttelseslinjen er en forbudsbestemmelse, der som udgangspunkt administreres lige s\u00e5 restriktivt som strandbeskyttelseslinjen. Hvis kommunen imidlertid meddeler dispensation, sker det ofte p\u00e5 vilk\u00e5r af, at de lokale museer tages med p\u00e5 r\u00e5d, og at der gives mulighed for at foretage ark\u00e6ologiske unders\u00f8gelser, f\u00f8r et jordarbejde inden for fortidsmindebeskyttelseslinjen p\u00e5begyndes. Kontakt Er du i tvivl om din ejendom er p\u00e5lagt fortidsmindebeskyttelseslinje, s\u00e5 kontakt Natur og Milj\u00f8 i Syddjurs Kommune. N\u00e5r du kontakter kommunen, er det vigtigt at oplyse matrikelnummer p\u00e5 ejendommen, du \u00f8nsker oplysninger om. Du kan ogs\u00e5 selv finde finde fortidsmindebeskyttelseslinje p\u00e5 enten kommunens webkort eller Danmarks Milj\u00f8portal . Ans\u00f8gning \u00d8nsker du at s\u00f8ge dispensation fra fortidsmindebeskyttelseslinjen, skal du sende en ans\u00f8gning til: Syddjurs Kommune Natur og Milj\u00f8 Lundbergsvej 2 8400 Ebeltoft Telefon: 87 53 54 10 Email syddjurs@syddjurs.dk N\u00e5r du sender en ans\u00f8gning, skal du beskrive dit projekt (materialer, omfang og farver m.v.), skal du p\u00e5 en skitse eller kort vise projektets beliggenhed. Husk altid at oplyse ejendommens matrikelnummer. Det er desuden vigtigt, at du giver en begrundelse for, hvorfor du gerne vil lave dit projekt inden for strandbeskyttelseslinjen, og hvorfor det ikke kan placeres uden for denne \n\n"}