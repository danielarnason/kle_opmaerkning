{"classes":[{"id":"28.09.40","title":"Optagelse i dagtilbud \/ plads i anden kommune \/ opsigelse"}],"title":"Optagelsesregler til dagtilbud","text":" Lovgrundlag: Det fremg\u00e5r af Dagtilbudslovens 26, at: Kommunen tr\u00e6ffer afg\u00f8relse om optagelse i et dagtilbud. Afg\u00f8relsen kan ikke indbringes for anden administrativ myndighed. Anvisning af pladser sker efter anciennitet. Anvisning efter anciennitet kan dog fraviges, hvis et barn af sociale eller p\u00e6dagogiske grunde har et s\u00e6rligt behov for en plads i et dagtilbud. I andre s\u00e6rlige tilf\u00e6lde, hvor der er et akut behov for en plads i et dagtilbud, vil anvisning efter anciennitet kunne fraviges i begr\u00e6nset omfang. Kommunen kan hverken permanent eller midlertidigt opsige et barn af et dagtilbud, fordi en eller begge for\u00e6ldre bliver ledige.. Optagelse af b\u00f8rn i dagtilbud beskrives i Dagtilbudsbekendtg\u00f8relsen nr. 979 af 23. juli 2007 samt Vejledning nr. 26 af 26. maj 2008 . M\u00e5ls\u00e6tning Syddjurs Kommune tilbyder opretholdelse af pasningsgarantien. opretholdelse af for\u00e6ldrenes mulighed for at kunne \u00f8nske det frie valg mellem kommunens dagpasningstilbud. Generelt For alle dagtilbud g\u00e6lder det, at kommunen er forpligtet til at give for\u00e6ldrene tilbud om plads senest 3 m\u00e5neder efter, at pladsanvisningen har modtaget skriftlig anmodning herom. Der kan dog tidligst forventes anvist plads 3 mdr f\u00f8r behovsdato. Anvisning af pladser sker efter anciennitet, hvorved forst\u00e5s barnets alder. Specielt vedr. anvisning til vuggestue, anvises der ikke plads, n\u00e5r barnet er fyldt 2 \u00e5r. B\u00f8rn anvises plads i b\u00f8rnehave, n\u00e5r de bliver 2 \u00e5r og 9 m\u00e5neder . Kun b\u00f8rn med s\u00e6rlige behov ( psykisk, fysisk eller sociale ) kan fravige anciennitetsprincippet. Dette sker ved skriftlig ans\u00f8gning til visitationsudvalget. Visitationsudvalget best\u00e5r af en sagsbehandler, sundhedsplejen, PPR samt medarbejder fra borgerservice der er ansvarlig for pladsanvisning Der kan ikke garanteres en plads i en bestemt dagpleje\/institution. Garantien d\u00e6kker ikke en bestemt \u00e5bningstid i dagpleje eller institution. Barnet overg\u00e5r til b\u00f8rnehave senest 3 m\u00e5neder efter, det fylder 3 \u00e5r . Hvis der er ikke er plads i en b\u00f8rnehave, og barnet skal forblive i dagplejen, betales institutionstakst. Hvis for\u00e6ldrene siger nej tak til den tilbudte b\u00f8rnehaveplads, er barnet udmeldt af dagplejen. Hvis for\u00e6ldrene v\u00e6lger at sige nej tak til en tilbudt plads, uds\u00e6ttes garantidatoen med 3 m\u00e5neder fra den dato, hvor det givne tilbud var g\u00e6ldende, idet afslaget betragtes som en ny ans\u00f8gning. Pasningsgarantien anses for opfyldt i eventuelle tilf\u00e6lde, hvor for\u00e6ldre ikke \u00f8nsker at modtage en tilbudt plads i \u00e9t af Syddjurs Kommunes dagtilbud. Det tilstr\u00e6bes, at der tilbydes plads i skoledistriktet, dog max. 15 km fra hjemmet. Der gives s\u00f8skendefordel, hvis den \u00e6ldre s\u00f8skende fortsat er i samme daginstitution p\u00e5 optagelsestidspunktet, og s\u00e5fremt der er plads og de foranst\u00e5ende b\u00f8rn p\u00e5 ventelisten kan anvises en alderssvarende plads et andet sted. S\u00f8skende er b\u00f8rn, der har samme folkeregisteradresse dvs. biologiske s\u00f8skende, halvs\u00f8skende samt sammenbragte b\u00f8rn. M\u00e5lgruppen til de enkelte institutioner kan \u00e6ndres ved beslutning i Familie- og institutionsudvalget. Ved nyopstart af b\u00f8rnehaver og vuggestuer kan ventelisten suspenderes, s\u00e5ledes der tilstr\u00e6bes en j\u00e6vn aldersfordeling i institutionen. For\u00e6ldrene kan til enhver tid f\u00e5 oplyst placeringen p\u00e5 ventelisten Der kan ikke ske udmeldelse mellem to tilbud. Der kan kun ske ind- og udmeldelse til den 1. i m\u00e5neden. Orlov\/pladsgaranti. Der kan udmeldes p\u00e5 b\u00f8rnepasningsorlov fra 8 uger og op til 12 m\u00e5neder. B\u00f8rn, der har f\u00e5et bevilget orlov, er sikker p\u00e5 plads i et alderssvarende tilbud, n\u00e5r de vender tilbage, dog ikke n\u00f8dvendigvis samme institution, som de gik p\u00e5 orlov fra. \u00d8vrig orlov kan s\u00f8ges for min. 3 m\u00e5neder og max. 12 m\u00e5neder med 1 m\u00e5neds varsel til den 1. i m\u00e5neden. Tidlig SFO B\u00f8rn, der g\u00e5r i dagtilbud og skal starte i b\u00f8rnehaveklasse til august, indmeldes automatisk i tidlig SFO 1. april. For\u00e6ldre, hvis b\u00f8rn skal i privat skole, afg\u00f8r selv om barnet skal forblive i daginstitution eller i tidlig SFO. S\u00e5fremt b\u00f8rnene ikke skal i skole, skal institutionerne g\u00f8re pladsanvisningen opm\u00e6rksom p\u00e5 dette. SFO Indmeldelse og udmeldelse af SFO sker via digital pladsanvisning med NemID. Udmeldelse kan kun ske til den 1. i m\u00e5neden, med en m\u00e5neds varsel. Juniorklubber Indmeldelse og udmeldelse af klubber sker ved direkte henvendelse til klubberne. Retningslinjer for intern flytning mellem institutionerne. Hvis barnet \u00f8nskes p\u00e5 venteliste til en anden institution, er dette muligt i 3 m\u00e5neder ad gangen. \u00d8nsket kan fornys inden udl\u00f8bet af de 3 m\u00e5neder ved henvendelse til pladsanvisningen. I s\u00e6rlige tilf\u00e6lde afg\u00f8res sagen efter behandling i visitationsudvalget. Fritvalgsordningen M\u00e5lgruppe: 0 6 \u00e5r Kommunen giver jfr. Dagtilbudslovens 80 for\u00e6ldre med b\u00f8rn i alderen 24 uger og indtil det tidspunkt, hvor b\u00f8rn almindeligvis optages i b\u00f8rnehaveklasse, mulighed for at v\u00e6lge et \u00f8konomisk tilskud til brug for en privat pasningsordning i stedet for at benytte en plads i et dagtilbud. Der ydes tilskud p\u00e5 75% af billigste nettodriftsudgift pr. plads ( ekskl. udgifter til st\u00f8ttep\u00e6dagoger). Kommunalbestyrelsen skal tilbyde at administrere for\u00e6ldrenes opgaver som arbejdsgiver i forhold til en privat passer mod en reduktion i tilskuddet til privat pasning svarende til omkostningerne ved opgaven. Der ydes ikke tilskud til for\u00e6ldres pasning af egne b\u00f8rn Ans\u00f8gning om optagelse i dagtilbud Ans\u00f8gning om optagelse sker ved henvendelse til pladsanvisningen, hvorimod placering i den enkelte stue i institutionerne \/hos den enkelte dagplejere sker decentralt Udmeldelse Udmeldelse skal ske skriftligt til Pladsanvisningen med en m\u00e5neds varsel fra den 1. B\u00f8rn i dagpleje eller vuggestue er automatisk udmeldt ved tilbud om plads i b\u00f8rnehave eller integreret institution. Der tilstr\u00e6bes en hensigtsm\u00e6ssig overgang. Tilflytning Ved tilflytning indsendes ans\u00f8gning om optagelse i dagtilbud senest 3 m\u00e5neder f\u00f8r behovsdato jfr. opfyldelse af pasningsgarantien. Frit valg over kommunegr\u00e6nser Alle b\u00f8rn har ret til at blive skrevet p\u00e5 venteliste i en anden kommune end opholdskommunen. Barnet er derved omfattet at den p\u00e5g\u00e6ldende kommunes retningslinjer for optagelse m.v. For\u00e6ldrene skal have f\u00e5et tilsagn om tilskud fra opholdskommunen, f\u00f8r barnet kan blive optaget i et dagtilbud i en anden kommune. For\u00e6ldrene er berettiget tilskud fra det tidspunkt opholdskommunen kan anvise plads. OBS OBS: I Syddjurs kommune er der i dele af kommunen p.t. lukket for pasning af b\u00f8rn, bosiddende i andre kommuner. Der henvises til f\u00f8lgende link - www.ventelistelukning.dk for yderligere information. \n\n"}