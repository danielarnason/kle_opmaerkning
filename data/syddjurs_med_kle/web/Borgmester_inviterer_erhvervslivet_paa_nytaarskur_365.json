{"classes":[{"id":"24.10.05","title":"Erhvervsudviklingsaktiviteter"}],"title":"Borgmester inviterer erhvervslivet p\u00e5 nyt\u00e5rskur","text":" Borgmester inviterer erhvervslivet p\u00e5 nyt\u00e5rskur Borgmester Claus Wistoft inviterer erhvervsliv, handelsstandsforeninger, distriktsr\u00e5d og \u00f8vrige samarbejdspartnere p\u00e5 Djursland til nyt\u00e5rskur. Her kan man m\u00f8de kommunens ledelse og f\u00e5 en uformel snak om det kommende \u00e5r. Nyt\u00e5rskuren holdes fredag d. 31. januar kl. 7.30 9.00 i Syddjurs Udviklingspark, Fabriksvej 5 i M\u00f8rke. Borgmester Claus Wistoft udtaler i forbindelse med nyt\u00e5rskuren: - Som nyvalgt borgmester vil jeg gerne benytte lejligheden til at hilse p\u00e5 alle de forskellige akt\u00f8rer, som er med til at tegne erhvervsklimaet i Syddjurs. Vi har i sidste byr\u00e5dsperiode sat gang i en god udvikling med t\u00e6ttere dialog mellem kommune og erhvervsliv. Jeg \u00f8nsker at forts\u00e6tte denne udvikling og ser frem til b\u00e5de bes\u00f8g hos de enkelte virksomheder og uformelle g\u00e5-hjem m\u00f8der. For at kommunen kan levere en skarp og kompetent erhvervsservice er det afg\u00f8rende, at vi er orienteret om de udfordringer virksomhederne oplever til daglig. Jeg h\u00e5ber derfor, at se rigtig mange af virksomhederne til nyt\u00e5rskuren, vel m\u00f8dt! Ved nyt\u00e5rskuren er der mulighed for at hilse p\u00e5 b\u00e5de gamle og nye ansigter i byr\u00e5det ligesom kommunens direktion og ledelse vil v\u00e6re til stede for en uformel snak. Byr\u00e5det er v\u00e6rt ved morgenkaffe og - br\u00f8d. Af hensyn til forplejningen bedes tilmelding foretaget til bokr@syddjurs.dk senest onsdag den 29. januar. \n\n"}