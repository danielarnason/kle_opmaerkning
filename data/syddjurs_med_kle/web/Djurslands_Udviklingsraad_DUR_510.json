{"classes":[{"id":"00.22.04","title":"Udvalg, bestyrelser mv. - kommuners styrelse"}],"title":"Djurslands Udviklingsr\u00e5d - DUR","text":" Djursland UdviklingsR\u00e5d (DUR) er et f\u00e6lles strategisk forum for Syddjurs og Norddjurs kommuner. Form\u00e5let med r\u00e5det er at dr\u00f8fte udvalgte temaer i et strategisk perspektiv. R\u00e5det v\u00e6lger selv, hvilke temaer, som g\u00f8res til genstand for samarbejdet. DUR best\u00e5r af 19 medlemmer, der udpeges efter f\u00f8lgende m\u00f8nster: 5 repr\u00e6sentanter udpeges af kommunalbestyrelsen i Norddjurs Kommune. 5 repr\u00e6sentanter udpeges af byr\u00e5det i Syddjurs Kommune 2 repr\u00e6sentanter udpeges af Regionsr\u00e5det i Region Midtjylland 1 repr\u00e6sentant udpeges af LO 1 repr\u00e6sentant udpeges af DI 1 repr\u00e6sentant udpeges af Djursland Landboforening 1 erhvervsleder fra turisterhvervet udpeges efter n\u00e6rmere aftale 2 erhvervsledere fra \u00f8vrige erhverv, \u00e9n fra hver kommune udpeges efter n\u00e6rmere aftale 1 repr\u00e6sentant udpeges af Kompetencer\u00e5d Djursland Politiske repr\u00e6sentanter udpeget af henholdsvis kommunernes kommunalbestyrelse\/byr\u00e5d og regionsr\u00e5det udpeges for en periode p\u00e5 4 \u00e5r. \u00d8vrige medlemmer udpeges for 2 \u00e5r med mulighed for genudpegning. Formandskabet g\u00e5r p\u00e5 skift mellem borgmestrene fra de to kommuner. I 2012 og 2013 varetages formandskabet af Syddjurs Kommune, mens borgmesteren i Norddjurs Kommune bes\u00e6tter n\u00e6stformandsposten. DUR betjenes af et sekretariat, der er sammensat af 2 embedsm\u00e6nd fra hver af kommunerne samt direkt\u00f8ren for Destination Djursland. DUR udgiver fra tid til anden forskellige planer og strategier, som bidrager til at synligg\u00f8re r\u00e5dets arbejde. Masterplan for infrastruktur p\u00e5 Djursland 2011 2020: \n\n"}