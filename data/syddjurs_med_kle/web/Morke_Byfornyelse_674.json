{"classes":[{"id":"01.11.20","title":"Omr\u00e5defornyelse"}],"title":"M\u00f8rke Byfornyelse","text":" Byfornyelsesprogram for Omr\u00e5defornyelse af M\u00f8rke Bymidte er nu endelig godkendt og kan downloades her p\u00e5 siden. Ministeriet for By, Bolig og Landdistrikter har den 12. maj 2014 godkendt byfornyelsesporgrammet for M\u00f8rke Bymidte og meddelt endeligt tilsagn. M\u00f8rke vil i de kommende \u00e5r gennmg\u00e5 en st\u00f8rre omr\u00e5defornyelse af bymidten med et samlet budget p\u00e5 4,5 mio. kr. Byfornyelsesprogrammet kan l\u00e6ses og downloades nedenfor. De enkelte projekter der indg\u00e5r i omr\u00e5defornyelsen vil blive beskrevet her p\u00e5 siden i takt med at projekterne udvikles. Om byfornyelsesprogrammet Der har i efter\u00e5ret 2013 v\u00e6ret gennemf\u00f8rt en borgerinddragelsesproces og afholdt to workshops henholdsvis med fokus p\u00e5 trafik og bymilj\u00f8 og p\u00e5 sociale og kulturelle aktiviteter. De forslag og id\u00e9er, som borgere har bidraget med p\u00e5 de to workshops, har dannet grundlag for det byfornyelsesprogram, som nu er godkendt som grundlag for omr\u00e5defornyelsen. Byfornyelsesprogrammet er hele grundlaget for omr\u00e5defornyelsesindsatsen og udg\u00f8r det v\u00e6sentligste arbejdsredskab for det videre arbejde. Byfornyelsesprogrammet beskriver hvordan kommunen vil opn\u00e5 de m\u00e5l, der fastsat for at igangs\u00e6tte en udvikling for omr\u00e5det, og kan ses som projektets k\u00f8replan med beskrivelser af aktiviteter, tidsplaner, organisering af indsatsen og budget f\u00f3r de n\u00e6ste ca. 5 \u00e5rs arbejde. Byfornyelsesprogrammet skal indeholde en beskrivelse af omr\u00e5det, herunder problemer og ressourcer i omr\u00e5det. En beskrivelse af de kommunale og private initiativer inden for de n\u00e6vnte problemomr\u00e5der og beskrivelse af initiativernes koordinering. En handlings- og tidsplan, herunder frist for afslutning af gennemf\u00f8relse af beslutningen. Et budget, der angiver, hvordan udgifterne til omr\u00e5defornyelsen finansieres. En investeringsredeg\u00f8relse for omr\u00e5det, der angiver mulighederne for s\u00e5vel de private som de offentlige investeringer i omr\u00e5det. En beskrivelse af de aktiviteter og indsatser, der st\u00f8ttes med omr\u00e5defornyelsesmidler. En opg\u00f8relse over behovet for bygningsfornyelse i omr\u00e5det. Udover ovenn\u00e6vnte krav skal byfornyelsesprogrammet indeholde m\u00e5ls\u00e6tninger og m\u00e5lbare succeskriterier for den planlagte indsats. Slideshow fra informationsm\u00f8det afholdt Torsdag den 12. september 2013 kan ses nedenfor. Den f\u00f8rste ans\u00f8gning om reservation af midler til omr\u00e5derfornyelsen kan ligeledes ses nedenfor. \n\n"}