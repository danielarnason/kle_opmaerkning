{"classes":[{"id":"29.15.12","title":"Omsorgstandpleje"}],"title":"Omsorgstandpleje og specialtandpleje","text":" Hvem udf\u00f8rer omsorgstandpleje i Syddjurs Kommune? Man kan frit v\u00e6lge, om behandlingen skal udf\u00f8res af den kommunale tandl\u00e6ge, eller af en praktiserende tandl\u00e6ge eller klinisk tandtekniker. Behandlingen udf\u00f8res fortrinsvis af Syddjurs Kommunale Tandpleje. Hvis behandling \u00f8nskes foretaget af en privat tandl\u00e6ge eller klinisk tandtekniker, skal Syddjurs Kommunale Tandpleje have indg\u00e5et kontrakt med den private tandl\u00e6ge\/tandtekniker efterg\u00e6ldende regler og overenskomster (Se lovgivning nedenunder) Gennemf\u00f8relse af behandlinger, indeholdende ydelser for mere end kr. 1000, kan f\u00f8rst ske efter godkendelse af Syddjurs Kommunale Tandpleje. Behandlinger m\u00e5 ikke p\u00e5begyndes f\u00f8r godkendelse foreligger. Udf\u00f8rte men ikke godkendte behandlinger, kan ikke honoreres. Hvordan foreg\u00e5r det? Omsorgstandplejen tilbydes, hvis muligt, i hjemmet og omfatter f\u00f8lgende: - Regelm\u00e6ssig unders\u00f8gelse, behandling af t\u00e6nder, mundhule og proteser. - Regelm\u00e6ssig afpudsning og fluorbehandling af naturlige t\u00e6nder. - Undervisning og praktisk demonstration i den rigtige mund-, tand- og protesepleje. - Behandlingen er henholdende og lindrende og som hovedregel behandles ikke med kroner, broer eller implantater Hvad koster det? Hvis borgeren v\u00e6lger omsorgstandpleje, betales et fast \u00e5rligt bel\u00f8b p\u00e5 430 kr. Bel\u00f8bet prisfremskrives \u00e9n gang om \u00e5ret. N\u00e5r man er tilmeldt omsorgstandplejen, kan man ikke samtidig f\u00e5 tilskud til tandbehandlinger fra den offentlige sygesikring. Transport Der gives ikke tilskud til k\u00f8rsel. Dog kan der ud fra \u00f8konomiske kriterier s\u00f8ges om hj\u00e6lp til transport efter social- og pensionslovene som pensionstill\u00e6g. Henvendelse: Visitatoren vurderer, om ans\u00f8geren opfylder betingelserne for at f\u00e5 omsorgstandpleje. \u00d8nskes oprettelse i omsorgstandplejeordningen, kan der rettes henvendelse til Visitationen, tlf. 87 53 57 30, kl. 8.30-12.00. Onsdage er lukket. Regler og lovgivning: Omr\u00e5det henh\u00f8rer under Lov om Tandpleje, Indenrigs- og Sundhedsministeriets Bekendtg\u00f8relse nr. 285 af 04. april 2006 Bekendtg\u00f8relse nr. 285 af 4.april 2006 Omfanget af og kravene til den kommunale og regionale tandpleje 2006 Overenskomst for tandpleje af omsorgstandplejepatienter der behandles hos alment praktiserende tandl\u00e6ger Overenskomst for tandpleje af omsorgstandplejepatienter, der behandles af kliniske tandteknikere Klagemulighed: Afg\u00f8relsen kan ikke indbringes for anden administrativ myndighed. Der er ingen ankemulighed for visitationen, dog kan en afg\u00f8relse af en medarbejder revurderes af ledelsen. Henvendelse kan ske til: Visitation og Hj\u00e6lpemiddelafdelingen Hovedgaden 77 8410 R\u00f8nde Tlf. 87 53 57 30 mellem kl. 8.30 12.00. Onsdage er lukket. Eller Ida J\u00f8rgensen Distriktsleder R\u00f8nde Skrejrupvej 7 8410 R\u00f8nde Tlf. 87 53 51 30 Email: idaj@syddjurs.dk Specialtandpleje Ved \u00e5rsskiftet 2006\/2007 tr\u00e6der den nye Sundhedslov i kraft og hermed oph\u00f8rte den dav\u00e6rende Amtstandpleje. I stedet overtager Syddjurs kommune ansvaret for tandplejen for de sindslidende og psykisk udviklingsh\u00e6mmede, som ikke kan benytte de almindelige tandplejetilbud i b\u00f8rne- og ungdomstandplejen, privat praksis og omsorgstandplejen. Dette sker i den nyoprettede Specialtandpleje. Specialtandplejen kommer til at best\u00e5 af to dele, en kommunal del i Syddjurs Kommune, der tilbyder unders\u00f8gelse, forebyggelse og evt. behandling, og en regionale del der skal behandle de vanskeligste tilf\u00e6lde og som har mulighed for at tilbyde behandling i narkose. Der er 4 regionale specialtandplejeklinikker i region Midtjylland, og Syddjurs vil sammen med Randers kommune, Norddjurs kommune, \u00c5rhus kommune (b\u00f8rn) og Mariagerfjord kommune (borgere med bop\u00e6l p\u00e5 S\u00f8disbakke) blive knyttet til : Regionshospitalet Randers Afd. for regional specialtandpleje Skovlyvej 1 (Indgang 2, ved skadestuen) 8900 Randers Telefon: 8910 3280 Fax: 8910 3234 M\u00e5lgruppen for specialtandpleje er personer med betydelig og varig nedsat funktionsevne f.eks. som f\u00f8lge af sindslidelse, udviklingsh\u00e6mning, autisme, cerebral parese eller hjerneskade. Personer med andre sygdomme, der medf\u00f8rer, at de har sv\u00e6rt ved at medvirke til almindelig tandbehandling, kan derfor ogs\u00e5 modtage tilbuddet (eksempelvis patienter med Parkinsons sygdom eller sklerose). Specialtandplejen behandler s\u00e5vel b\u00f8rn som voksne. I det lokale specialtandplejetilbud i Syddjurs vil v\u00e6gten ligge p\u00e5 forebyggelse af tandsygdomme. De personer, som hidtil har v\u00e6ret tilknyttet Amtstandplejen i \u00c5rhus, vil ikke m\u00e6rke st\u00f8rre \u00e6ndringer. De vil nu i stedet v\u00e6re tilknyttet Den Regionale Specialtandpleje med i region Randers . For nye brugere afg\u00f8res det ud fra en konkret vurdering af den enkelte, hvor stor en del af tandplejetilbuddet, der kan modtages lokalt, eller om der helt eller delvis skal henvises til behandling i Den Regionale Specialtandpleje p\u00e5 Randers sygehus. Deltagelse i Specialtandplejen sker p\u00e5 baggrund af en visitation og der er egenbetaling p\u00e5 omr\u00e5det. Denne er for \u00e5ret 2007 p\u00e5 1515 kr. Kontakt distriktsleder Ida J\u00f8rgensen, telefon 8753 5130 for yderligere information Links Den regionale specialtandpleje i region Midtjylland : se under afdelinger - Regional Specialtandpleje \n\n"}