{"classes":[{"id":"02.05.00","title":"Brandforhold i almindelighed"}],"title":"Gode r\u00e5d om brandsikkerhed i julen","text":" Nu t\u00e6ndes tusind julelys... Vinterm\u00f8rket og julem\u00e5nedens mange arrangementer f\u00e5r os til at skrue op for hyggen - og for antallet af levende lys. Lige s\u00e5 hyggeligt og stemningsfuldt det er at nyde synet af de levende lys i adventskransen og p\u00e5 juletr\u00e6et, lige s\u00e5 farligt og risikofyldt kan et \u00f8jebliks uopm\u00e6rksomhed v\u00e6re. I december rykker brandv\u00e6senet ud til 40% flere brande i beboelser end p\u00e5 en almindelig m\u00e5ned! Du kan selv g\u00f8re noget for at sikre dig og dine n\u00e6rmeste ved at f\u00f8lge et par enkle r\u00e5d: G\u00e5 aldrig fra t\u00e6ndte, levende lys. Brug selvslukkende lys p\u00e5 juletr\u00e6et, og ellers husk at slukke lysene f\u00f8r de br\u00e6nder helt ned. Pas ekstra p\u00e5 i dagene efter juleaften, n\u00e5r juletr\u00e6 og -dekorationer er knast\u00f8rre. S\u00f8rg for at have en slagkraftig brandslukker ved h\u00e5nden. En stor vandkande med spreder kan v\u00e6re en n\u00f8dl\u00f8sning. Hvis der g\u00e5r ild i noget elektrisk: Afbryd for str\u00f8mmen, f\u00f8r du slukker ilden. Tjek husets r\u00f8galarmer og ha' altid et reservebatteri liggende klar. Hvis der g\u00e5r ild i fedtstof: Brug aldrig vand. L\u00e6g l\u00e5g p\u00e5, s\u00e5 ilden kv\u00e6les. Sluk for varmetilf\u00f8rslen. Forbr\u00e6ndinger kan skylles med tempereret vand, indtil smerterne er v\u00e6k. Hvis det g\u00e5r galt: Alarm\u00e9r brandv\u00e6senet p\u00e5 telefon 1-1-2. \n\n"}