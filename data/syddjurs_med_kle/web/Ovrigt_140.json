{"classes":[{"id":"02.00.00","title":"Byggeri i almindelighed"}],"title":"\u00d8vrigt","text":" Det er din ret: At sp\u00f8rge Du kan henvende dig personligt hos Plan og Byg, Lundbergsvej 2, 8400 Ebeltoft, eller rette telefonisk eller skriftlig henvendelse om et hvert byggerelateret sp\u00f8rgsm\u00e5l, du \u00f8nsker svar p\u00e5. At anmode om forh\u00e5ndsdialog Forh\u00e5ndsdialogen kan f.eks. v\u00e6re nyttig til tidligt i processen at afklare de juridiske rammer for det skitserede byggeprojektet, dr\u00f8fte s\u00e6rlige problemstillinger eller gennemg\u00e5 omfanget af n\u00f8dvendigt ans\u00f8gningsmateriale for godkendelsespligtige byggearbejder. At s\u00f8ge aktindsigt Aktindsigt handler om adgang til information, for eksempel sager, rapporter, notater, referater, data, journaler, planer og afg\u00f8relser. Noget skal v\u00e6re frit tilg\u00e6ngeligt, andet kan undtages. Bem\u00e6rk at anmodninger om aktindsigt skal konkretiseres f.eks. med postadresse. Der opkr\u00e6ves betaling for fysisk aktindsigt (papirudskrifter) af mere end 90 sider jf. Takstblad 2013. Ekspeditionstiden for besvarelse af anmodninger om aktindsigt er op til ti dage fra modtagelsestidspunktet. Byggesager fra 2007 til nu kan tilg\u00e5s digital via funktion \u00c5ben Indsigt . At klage Alle kommunens afg\u00f8relser kan p\u00e5klages i henhold til de respektive klagevejledninger, der g\u00e6lder for de enkelte fagomr\u00e5der. Der kan ogs\u00e5 klages over andre byggetekniske forhold ved at indsende en skriftlig klage. Klager bliver som udgangspunkt behandlet i den r\u00e6kkef\u00f8lge de modtages. Dog har klager over igangv\u00e6rende byggeri, samt forhold der udg\u00f8r en risiko for personsikkerheden f\u00f8rsteprioritet. \n\n"}