{"classes":[{"id":"22.11.02","title":"Tilladelser til taxik\u00f8rsel (taxibevillinger) mv."}],"title":"Taxik\u00f8rsel","text":" Du m\u00e5 kun k\u00f8re taxi, hvis du har en tilladelse eller er chauff\u00f8r ved en taxivognmand, der har en tilladelse. I Syddjurs Kommune er det kommunalbestyrelsen, der udsteder tilladelser til taxik\u00f8rsel\/limousinek\u00f8rsel. Dette sker gennem henvendelse til Veje og Trafik. Taxik\u00f8rsel m\u00e5 kun udf\u00f8res som personligt ejet virksomhed. Antallet af tilladelser til taxik\u00f8rsel fasts\u00e6ttes af Syddjurs Kommune. Antallet af tilladelser fastl\u00e6gges ud fra hensynet til en tilfredsstillende betjening af offentligheden inden for myndighedens omr\u00e5de. Tilladelse udstedes efter forudg\u00e5ende offentlig bekendtg\u00f8relse om, at en tilladelse er ledig. Tilladelser skal tildeles de ans\u00f8gere, som myndigheden sk\u00f8nner er bedst kvalificerede. N\u00e5r der foretages et sk\u00f8n, skal der blandt andet l\u00e6gges v\u00e6gt p\u00e5 erfaring gennem tidligere besk\u00e6ftigelse som chauff\u00f8r eller vognmand inden for erhvervsm\u00e6ssig personbefordring. Det er Syddjurs Kommune der fasts\u00e6tter taksterne for, hvad der maksimalt m\u00e5 opkr\u00e6ves for taxik\u00f8rsel. \n\n"}