{"classes":[{"id":"01.11.20","title":"Omr\u00e5defornyelse"}],"title":"Byhallen","text":" Byggeriet er afsluttet og Kolind Borgerforening inviterer til \u00e5bent hus: L\u00f8rdag den 21. juni 2014 kl. 13.00 Udvalgsformand Kirstine Bille vil forest\u00e5 indvielsen. Repr\u00e6sentanter for Byhallen og Borgerforeningen vil pr\u00e6sentere byens nye m\u00f8dested. Byhallen i Kolind Omr\u00e5defornyelsesprojektet for Kolind midtby har afsat midler til en renovering af Byhallen og dens udearealer. Til en kvalificering af byhallens fremtidige anvendelse har KRADS arkitekter afholdt en arbejdsdag med byhallens bestyrelse. Resultatet af denne arbejdsdag fremg\u00e5r af nedenst\u00e5ende rapport. KRADS arkitekter har p\u00e5 denne baggrund udarbejdet et skitseprojekt til brug for fondsans\u00f8gning og til konkret tilbudsgivning af de prioriterede byggearbejder. Ud over en forbedring af byhallens servicefaciliteter, toiletter, k\u00f8kken, bar samt genopretning og isolering af gulve, er der forslag om at skabe bedre forbindelse mellem byhallens indre og markedspladsen, herunder en oml\u00e6gning af parkeringspladsen, etableringen af en ny forplads i niveau med vejarealet samt et gr\u00f8nt rekreativt areal langs med \u00e5en. Der har v\u00e6ret afholdt en indbudt licitation p\u00e5 byggeopgaven. Licitationen blev vundet af Murerfirmaet Hans Bach S\u00f8n, Ryomg\u00e5rd. Ombygningen omfatter 1. etape: Ny tilbygning med garderobe, vindfang, anretterk\u00f8kken og kontor mod Bredgade. Forl\u00e6ngelse af den lille sal (kostalden) med nye toiletter inkl. handicaptoilet. En renovering af den lille sal med indvendig isolering, nyt gulv med ilagt guvlvarme og nye vinduer og d\u00f8re ud mod parkeringspladsen. Tilbygningerne bliver udf\u00f8rt i tegl. \n\n"}