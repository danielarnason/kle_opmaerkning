{"classes":[{"id":"00.01.10","title":"Opgaver der d\u00e6kker flere hovedgrupper"}],"title":"Politik for Kultur, fritid - lokalt engagement ","text":" Politikken er godkendt af byr\u00e5det 30. april 2009 Politikken for Kultur og Fritid, lokalt engagement, skal sammen med kommuneplanen medvirke til at skabe rammerne for, at det er sp\u00e6ndende at bo og leve i Syddjurs Kommune. Det betyder, at politikken skal v\u00e6re med til at \u00f8ge tiltr\u00e6kningskraften overfor nye borgere, virksomheder og turister. Men politikken har naturligvis ogs\u00e5 helt afg\u00f8rende v\u00e6rdi for de oplevelser og aktiviteter, der rettes mod borgere, der bor og lever i Syddjurs Kommune. Politikken for Kultur og lokalt engagement er p\u00e5begyndt i forbindelse med kulturkonferencen den 1. marts 2008. Bidrag og efterf\u00f8lgende kommentarer herfra, kommunens planstrategi 2007, strategien for lokal agenda 21 og udviklingsstrategien for LAG-Djursland, har dannet afs\u00e6t for den foreliggende politik. Politikken for Fritid er p\u00e5begyndt i forbindelse med Fritidskonferencen den 31. maj 2008. Bidrag herfra har, sammen med bl.a. erfaringer fra Folkeoplysningsudvalgets arbejde og Kommunes \u00f8vrige strategier dannet afs\u00e6t for den foreliggende politik. Politikken skal have volumen og indhold - derfor vil den blive pr\u00e6senteret med henblik p\u00e5 dr\u00f8ftelse og input til udm\u00f8ntning p\u00e5 kultur- og fritidskonference, som afholdes den 19. september 2009 i Fugls\u00f8centret. Kultur og fritidsafdelingen vil nu udarbejde en pixi udgave af politikken, som ogs\u00e5 snart vil kunne findes p\u00e5 www.syddjurs.dk . Se politikken her \n\n"}