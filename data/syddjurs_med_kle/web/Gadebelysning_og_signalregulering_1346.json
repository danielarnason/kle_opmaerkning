{"classes":[{"id":"05.01.12","title":"Belysning, veje"}],"title":"Gadebelysning og signalregulering","text":" Gadebelysningen omfatter al belysning p\u00e5 offentlige veje, stier, gader og pladser i Syddjurs Kommune. Samt p\u00e5 de private f\u00e6lles veje hvor Syddjurs Kommune forest\u00e5r gadebelysningen. EL:CON har det fulde driftsansvar. Hvis der opst\u00e5r fejl eller uheld p\u00e5 gadelyset skal fejlmeldinger stiles til EL:CON A\/S her: GADELYS fejlmeldinger Telefonisk fejlmelding i alm. arbejdstid til EL:CON A\/S: hverdage man-torsdag kl. 07.00-15.30 og fredag kl. 07.00-12.00. Telefon: 7222 0666 Telefonisk fejlmelding udenfor alm. arbejdstid til Driftsvagten: Hverdage (man-torsdag) 15.30-07.00 og fredag kl. 12.00 mandag kl. 07.00. Telefon: 8739 0404 Ved st\u00f8rre eller alvorlige fejl udbedres fejlen straks. Ved mindre fejl f.eks. enkelte lyskilder, der ikke lyser, udbedres fejlen indenfor 14 dage. Signalregulering Signalreguleringen i Syddjurs Kommune drives ligeledes af EL:CON A\/S. I Ebeltoft er signalreguleringen i krydset mellem Ndr. Strandvej og N\u00f8rre all\u00e9 placeret p\u00e5 en statsvej, og derved ligger ejerskabet hos Vejdirektoratet. Ved fejlmelding for dette signal skal der derfor rettes henvendelse til Vejcenter Aalborg p\u00e5 tlf: 7244 3333 eller til Trafikkens Informations Center (TIC) p\u00e5 tlf: 80 20 20 60 hvor der er d\u00f8gnvagt. Kommunen Indberetninger om fejl og mangler p\u00e5 gadebelysningen og signalreguleringen er dog stadig velkomne hos afdelingen for Veje og Trafik. Kvalitet Det generelle kvalitetsniveau for gadebelysningen er: Ved st\u00f8rre fejl og udfald s\u00e5som str\u00f8mafbrydelse, v\u00e6ltede master, tavler eller skabe, sp\u00e6ndingsber\u00f8ringsfare og nedk\u00f8rte belyste skilte skal fejlafhj\u00e6lpning v\u00e6re p\u00e5begyndt senest 2 timer efter fejlanmeldelse og v\u00e6re afhjulpet inden 24 timer. Fejl som f\u00f8lge af lamper, som blinker og generer naboernes radio, TV og andet kommunikationsudstyr, skal rettes inden 2 arbejdsdage. Fejl og mangler af vedligeholdelsesm\u00e6ssig karakter, der ikke har funktionsm\u00e6ssig betydning, skal udbedres ved f\u00f8rst kommende lejlighed og senest inden eller samtidig med n\u00e6ste eftersyn. Udbr\u00e6ndte lyskilder defineres som \u00d8vrige funktionsm\u00e6ssige fejl hvis et eller flere af f\u00f8lgende krav er opfyldt: De udbr\u00e6ndte lyskilder i et belysningsanl\u00e6g udg\u00f8r mere end 10%. Der er mere end 2 armaturer p\u00e5 stribe, som ikke lyser i samme f\u00e6rdselsretning. \u00d8vrige funktionsm\u00e6ssige fejl skal afhj\u00e6lpes efter et defineret kvalitetsniveau. Der findes tre kvalitetsniveauer; 1,2 og 3. Ved kvalitetsniveau 1 skal \u00f8vrige funktionsm\u00e6ssige fejl udbedres inden 2 arbejdsdage. Ved kvalitetsniveau 2 skal \u00f8vrige funktionsm\u00e6ssige fejl udbedres inden 5 arbejdsdage. Ved kvalitetsniveau 3 skal \u00f8vrige funktionsm\u00e6ssige fejl udbedres inden 10 arbejdsdage. I tilf\u00e6lde af, at der forekommer udfald p\u00e5 s\u00e6rlige kritiske steder: f.eks. i vejkryds eller ved busstoppesteder skal udskiftning ske i henhold til det kvalitetsniveau, som g\u00e6lder for belysningsanl\u00e6gget - uanset der ikke er tale om en 10% overskridelse eller antallet er mindre end 3 p\u00e5 stribe. Praktisk talt vil det i det daglige betyde, at der maksimalt kan g\u00e5 2 uger hvis der mangler mere end 2 lyskilder p\u00e5 samme vej. St\u00f8rsteparten af gadebelysningen i Syddjurs Kommune er defineret til kvalitetsniveau 3. Det ovenn\u00e6vnte er de maksimale tidsfrister. Der til skal det siges, at det ofte vil opleves at disse frister l\u00e6nge er overholdt. Kvalitetsbeskrivelsen er hentet fra S\u00e6rlige ArbejdsBetingelser (SAB) for vejbelysning. \n\n"}