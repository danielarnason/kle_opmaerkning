{"classes":[{"id":"27.57.00","title":"Botilbud i almindelighed"}],"title":"Bof\u00e6llesskabet Marie Magdalene","text":" Botilbuddene, Syddjurs Bo- og Aktivitetstilbud ligger midt i den smukkeste natur lige uden for Ryomg\u00e5rd p\u00e5 Djursland. Vi er omgivet af skov, marker, mose og masser af lys og luft. M\u00e5ls\u00e6tning M\u00e5let for botilbuddene er at sikre beboerne et trygt og sp\u00e6ndende hjem med respekt for Syddjurs Kommunes v\u00e6rdier. M\u00e5lgruppe Her er 47 beboere fordelt p\u00e5 seks botilbud. Nogle beboere har brug for hj\u00e6lp til det meste, andre klare med st\u00f8tte det hele selv. Her er ingen gennemsnitsmennesker men unikke personligheder som har planer med sig selv og hinanden. Her bidrager alle med det, de kan og har lyst til, s\u00e5 det, der sker i Botilbuddet, er bestemt af de mennesker, der bor her. P\u00e6dagogik og metoder Der tages udgangspunkt i beboerens individuelle behov og resurser. Der arbejdes ud fra den anderkendende tilgang, hvor man stimulere og inddrager beboeren ud fra den enkeltes oplevelsesverden og den n\u00e6rmeste udviklingszone. Accept, respekt, v\u00e6rdighed, omsorg og relation er nogle af v\u00e6rdier der arbejdes ud fra. Det tv\u00e6rfaglige arbejde tages i brug i forhold til sundhed, sygdom og n\u00e5r der er brug for bistand fra eksempelvis sagsbehandler. Ydelser og indhold Der arbejdes ud fra 141 handleplan. P\u00e5 det \u00e5rlige handleplansm\u00f8de planl\u00e6gges i samarbejde med p\u00e5r\u00f8rende, sagsbehandler, p\u00e6dagoger og leder, m\u00e5l for den enkelte beboer. Der gives st\u00f8tte ud fra den enkeltes resurser og behov. Ridning, sv\u00f8mning, fodboldgolf, sansestimuli, musik, husflid og landbrug er nogle af de aktiviteter, der tilbydes vores beboere. Personale P\u00e5 de 6 botilbud er der ansat 46 faste medarbejdere og et antal vikarer fordelt p\u00e5 faggrupperne: P\u00e6dagoger, social og sundheds assistenter, sygeplejerske og p\u00e6dagogisk assistenter. Der er ansat et antal nattevagter, som s\u00f8rger for d\u00f8gnd\u00e6kning p\u00e5 3 af de 6 botilbud. P\u00e5 de botilbud der har behov er der medarbejder hele d\u00f8gnet. De \u00f8vrige botilbud kan altid kontakte en medarbejder fra et andet botilbud hvis der opst\u00e5r et behov. \n\n"}