{"classes":[{"id":"05.02.00","title":"Private f\u00e6llesveje\/stier i almindelighed"}],"title":"Private f\u00e6llesveje i byer","text":" Til Grundejerforeninger\/Vejlaug der \u00f8nsker at etablere chikaner eller hastighedsreguleringer i Syddjurs kommune Private f\u00e6llesveje i byer og bym\u00e6ssige omr\u00e5der administreres under privatvejlovens afsnit I, II og IV jf. privatvejlovens [1] 3. Veje i sommerhusomr\u00e5de er ligeledes omfattet af privatvejlovens afsnit I, II og IV. Foruden privatvejloven er f\u00e6rdselslovens [2] paragraffer vedr\u00f8rende adgang til skiltning p\u00e5 private f\u00e6llesveje ligeledes g\u00e6ldende. Kommunen, der er vejmyndighed over de private f\u00e6llesveje, skal altid give tilladelse forud for forandringer og skiltning p\u00e5 private f\u00e6llesveje. Indledningsvis skal det meddeles at chikaner kun m\u00e5 etablere med vejmyndighedens tilladelse, lige som alle andre forandringer skal godkendes af vejmyndigheden. Ydermere skal \u00e6ndrede hastigheder godkendes af politiet. Kontakten til politiet varetager kommunen. Syddjurs Kommune modtager ofte henvendelser fra grundejerforeninger\/vejlaug der \u00f8nsker at regulere f\u00e6rdslen. Det er vigtigt at kommunen kontaktes forud for regulering, eller fors\u00f8g p\u00e5 at regulere f\u00e6rdslen! Der findes mange fortilf\u00e6lde hvor grundejerforeninger\/vejlaug har fors\u00f8gt at etablere chikaner eller hjemmegjorde skilte uden kommunens tilladelse. I disse tilf\u00e6lde er ophavsm\u00e6ndene blevet p\u00e5budt at fjerne chikanerne igen. Et v\u00e6sentligt hensyn er, at vejens indretning svarer til den g\u00e6ldende hastighed. Dertil kommer at mange grundejerforeninger\/vejlaug gerne vil have hastigheden nedbragt, hvilket giver anledning til et \u00f8nske om enten fysiske chikaner eller skiltning med p\u00e5budt lavere hastighed. For at kunne skilte med en lavere hastighed end den generelle skal vejmyndigheden p\u00e5se at der er konsensus mellem vejens indretning og den skiltede hastighed. Ofte ans\u00f8ger grundejerforening\/vejlaug om at skilte med en lavere hastighed. I disse tilf\u00e6lde skal vejmyndigheden s\u00e5ledes sikre at vejen indrettes til den lavere hastighed, og derved kan ans\u00f8ger(grundejerforening\/vejlaug) blive m\u00f8dt med et krav(betingelse) om at der etableres fysiske chikaner. Lige s\u00e5 ofte ans\u00f8ger grundejerforening\/vejlaug om at etablere chikaner. I disse tilf\u00e6lde skal vejmyndigheden s\u00e5ledes sikre at chikanerne ikke er til fare eller kilde til utryghed, og derved kan ans\u00f8ger blive m\u00f8dt med krav(betingelse) om at chikanerne forvarsles vha. skiltning. Dette kan klares enten ved at forvarsle de enkelte chikaner eller ved at etablere en hastighedszone for et st\u00f8rre sammenh\u00e6ngende omr\u00e5de\/vejsystem. Indenfor en hastighedszone m\u00e5 de enkelte chikaner ikke forvarsles, da det er hensigten at trafikanterne skal f\u00e6rdes med den skiltede hastighed, og derved ogs\u00e5 v\u00e6re klar over at der kan v\u00e6re chikaner der kun kan passeres med den skiltede hastighed. Der er siden kommunesammenl\u00e6gningen sket mange forandringer i kommunens sommerhusomr\u00e5der, hvor grundejerforening\/vejlaug i samarbejde med kommunen har etableret hastighedszoner og lokale forandringer. Der er mange love og regler vejmyndigheden(kommunen) skal sikre bliver overholdt. De mest generelle vil nedenfor kort blive gennemg\u00e5et: Hastighedszoner: 40km\/t hastighedszone: Jf. g\u00e6ldende vejregler skal der for hver 100m etableres en chikane. Dette krav er g\u00e6ldende for alle lige vejstr\u00e6kninger der overstiger 300m. 30km\/t hastighedszone: Jf. g\u00e6ldende vejregler skal der for hver 75m etableres en chikane. Dette krav er g\u00e6ldende for alle lige vejstr\u00e6kninger der overskrider 100m. Chikaner der etableres indenfor hastighedszoner m\u00e5 ikke forvarsles inde i selve zonen. I hastighedszoner m\u00e5 der ikke ske gentagelse af hastigheden. Hastighedszoner skal bekendtg\u00f8res p\u00e5 samtlige veje ind i zonen, og oph\u00e6ves p\u00e5 samtlige veje ud af zonen. Hastighedszoner skal best\u00e5 af mere end \u00e9n vejstr\u00e6kning. Lokal hastighedsbegr\u00e6nsning\/ enkeltst\u00e5ende chikaner Lokale hastighedsbegr\u00e6nsninger bekendtgjort med ops\u00e6tning af C55tavler er kun g\u00e6ldende p\u00e5 de veje hvor skiltninger er opsat. (i mange tilf\u00e6lde det tidligere v\u00e6ret anvendt at ops\u00e6tte undertavle med tekste; g\u00e6lder i hele omr\u00e5det. Dette er ikke lovligt eller g\u00e6ldende). Chikaner der er etableret udenfor hastighedszoner skal enten enkeltvis eller samlet med antal\/afstand forvarsles fra alle retninger. Lokale hastighedsbegr\u00e6nsninger skal gentages efter hver betydende sidevej. Der kan ikke skiltes med den generelle tilladte hastighed p\u00e5 50km\/t indenfor t\u00e6ttere bebygget omr\u00e5de. Politiet, som er eneste myndighed med hjemmel til at meddele tilladelse til \u00e6ndrede hastigheder, tillader ikke lavere hastigheder end 30km\/t, da videnskabelige unders\u00f8gelser viser at lavere hastigheder medvirker til at trafikanterne ignorer hastighedsbegr\u00e6nsningen og dette medf\u00f8rer h\u00f8jere hastigheder. Ved skiltning p\u00e5 30, 40 eller 45km\/t har samme videnskabelige unders\u00f8gelser afsl\u00f8ret, at trafikanterne har st\u00f8rre respekt for hastighedsbegr\u00e6nsningen, og derved kan en h\u00f8jere skiltet hastighed medf\u00f8re en aktuel lavere hastighed. Hastighedszonerne skal bekendtg\u00f8res (ops\u00e6ttes) med tavlerne E53 eller E68.4. E53 er en oplysningstavle(bl\u00e5 tavle), der ikke fasts\u00e6tter nogen egentligt tilladt hastighed. Det er en oplysningstavle der oplyser om vejene er indrettet til enten 30 eller 40km\/t. E68.4 er en forbudstavle der p\u00e5byder enmaksimalt tilladt hastighed. Forskellen p\u00e5 de to typer er der foruden, at politiet kr\u00e6ver trafikt\u00e6llinger og hastighedsm\u00e5linger forud og efterf\u00f8lgende etablering ved E68.4tavlen. Hvilket er \u00e5rsagen til at mange private f\u00e6llesveje anvender denne type skiltning, da der ikke findes udstyr til at foretage retvisende m\u00e5linger p\u00e5 grusveje. Der skal s\u00e5ledes tr\u00e6ffes en beslutning om hvorvidt grundejerforeningen vil benytte muligheden for at lave en hastighedszone eller om grundejerforeningen vil etablere en lokal hastighedsbegr\u00e6nsning p\u00e5 enkelte vej(e) (her er holdningen den samme mht. hastigheden som ved zonerne). Der kan ikke opn\u00e5s tilladelse til etablering af bump hvor den generelle tilladte hastighed i det \u00e5bne land(80km\/t) er g\u00e6ldende. S\u00e5fremt det besluttes at anvende bump som chikaner er der et katalog over typegodkendte bump der skal overholdes vedr. udformning af bump. Samtlige bump har en overh\u00f8jde over k\u00f8rebanen p\u00e5 100mm, l\u00e6ngden tilpasses den \u00f8nskede(skiltede) hastighed. Bredden skal tilpasses k\u00f8rebanen. Link til kataloget med de typegodkendte bump findes nederst i denne skrivelse. Foruden bump anvendes fors\u00e6tninger og indsn\u00e6vringer til \u00e9t spor ofte som chikaner evt. i kombination med hinanden. Denne type chikane anvendes ofte p\u00e5 grusveje hvor bump ikke kan etableres, da profilet altid skal v\u00e6re iht. til typegodkendelsen og dermed godkendelsen. Fors\u00e6tninger er n\u00e5r trafikken f\u00f8rst ledes over i modsatte k\u00f8rebane venstre om helle for derefter at k\u00f8re venstre om n\u00e6ste helle. Kontakt Syddjurs Kommune samarbejder gerne med grundejerforening\/vejlaug om trafiksanering og f\u00e6rdselsreguleringer. S\u00e5fremt I p\u00e5t\u00e6nker at foretage \u00e6ndringer p\u00e5 vejsystemet s\u00e5 kontakt Syddjurs Kommunes Veje og trafik p\u00e5 veje.trafik@syddjurs.dk eller p\u00e5 87 53 54 12 Alt det man ikke m\u00e5 Som tidligere beskrevet er der fortilf\u00e6lde hvor grundejerforening\/vejlaug har fors\u00f8gt selv at etablere f\u00e6rdselsreguleringer. Det der i f\u00e6rdselsloven, vejloven, privatvejsloven eller gennem g\u00e6ldende vejregler ikke som man bl.a. ikke m\u00e5, er: Ops\u00e6tte skilte der ligner officielle tavler, uden at v\u00e6re at finde i listen over godkendte f\u00e6rdselstavler Sammens\u00e6tte flere officielle tavler, eller redigere i officielle f\u00e6rdselstavler Ops\u00e6tte officielle tavler uden vejmyndighedens tilladelse \u00c6ndre p\u00e5 eksisterende lovlig vejafm\u00e6rkning uden vejmyndighedens tilladelse Ops\u00e6tte chikaner uden vejmyndighedens tilladelse Fjerne godkendte chikaner uden vejmyndighedens tilladelse \u00c6ndre p\u00e5 f\u00e6rdselsregulering ved \u00e6ndret vigepligtsforhold o.l. uden vejmyndighedens tilladelse Ops\u00e6tte tavler (officielle og uofficielle) p\u00e5 vejnavnskilte (eller deres standere) Se endvidere: H\u00e5ndbog om fartd\u00e6mpere (Vejdirektoratet): http:\/\/vejregler.lovportaler.dk\/ShowDoc.aspx?t=%2fV1%2fNavigation%2fTillidsmandssystemer%2fVejregler%2fAnlaegsplanlaegning%2fTrafikarealer+by%2fFartdaempere+i+byomrader%2f docId=vd-anlaeg-fart-daempere2013-full Privatvejloven (retsinfo): https:\/\/www.retsinformation.dk\/Forms\/R0710.aspx?id=135209 F\u00e6rdselsloven (retsinfo): https:\/\/www.retsinformation.dk\/Forms\/R0710.aspx?id=143400 OBS p\u00e5 97 Bekendtg\u00f8relsen af vejafm\u00e6rkning (vejdirektoratet): http:\/\/vejregler.lovportaler.dk\/ShowDoc.aspx?docId=bek20120802-full Bekendtg\u00f8relse om anvendelse af vejafm\u00e6rkning (vejdirektoratet): http:\/\/vejregler.lovportaler.dk\/ShowDoc.aspx?docId=bek20120801-full Tavler (vejdirektoratet): http:\/\/vejregler.lovportaler.dk\/SearchResult.aspx?t=%2fV1%2fNavigation%2fTillidsmandssystemer%2fVejregler%2fAnlaegsplanlaegning%2fFaerdselsregulering%2f [1] LOV nr. 1537 af 21\/12-2010. Lov om private f\u00e6llesveje [2] LBK nr. 1055 af 19\/11-2012. Bekendtg\u00f8relse af f\u00e6rdselsloven \n\n"}