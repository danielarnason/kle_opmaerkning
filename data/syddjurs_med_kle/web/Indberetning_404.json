{"classes":[{"id":"09.08.22","title":"Grundvandskortl\u00e6gning"}],"title":"Indberetning","text":" Hvorfor skal du indberette? Oplysninger om den m\u00e6ngde grundvand, der indvindes, bruges af kommunen til at danne et overblik over forbruget af grundvands ressourcen. Der skal v\u00e6re balance i forbruget og dannelsen af grundvand indenfor de enkelte vandoplande i kommunen. I din indvindingstilladelse er det fastsat, hvor meget grundvand, du m\u00e5 oppumpe. Indberetningen er en del af kontrollen af, om du overholder gr\u00e6nsen for den m\u00e6ngde vand, end du har lov til. Indberetning Der skal indberettes vandforbrug for vandv\u00e6rker, markvanding, dyrevanding og andet erhvervsform\u00e5l. Hvis du har skiftet m\u00e5ler, s\u00e5ledes at m\u00e5lerstanden fra sidste \u00e5r ikke kan bruges til indberetningen, skal du indsende oplysningerne med en beskrivelse af \u00e6ndringerne og med dit vandforbrug til Natur og Milj\u00f8. For at kunne foretage den digitale indberetning om vandforbrug, skal du oplyse. CVR nr. eller anl\u00e6gsnummer, og adgangskode Du kan komme til indberetningssiden ved at klikke her . I bilaget nederst p\u00e5 siden kan du finde hj\u00e6lp til indberetning Hvis du ikke indberetter, eller g\u00f8r det for sent? Indberetningen er et vilk\u00e5r i din tilladelse til indvinding. Hvis du ikke indberetter, kan din tilladelse tilbagekaldes. M\u00e5lerstand eller timeforbruget for hver boring\/anl\u00e6g, skal ogs\u00e5 indberettes selvom du ikke har brugt boringen\/anl\u00e6gget siden sidste indberetning. Indberetningen er ogs\u00e5 en del af KO-kontrollen (krydsoverensstemmelse) for landbrug der har markvanding.Kommunen skal give besked til NaturErhvervStyrelsen, ved manglende eller for sen indberetning. Dette kan betyde neds\u00e6ttelse af din hektarst\u00f8tte. Pejleskema Pejlinger af grundvandet giver nyttige oplysninger, om grundvandsressourcen. Kommunen og Naturstyrelsen skal bruge de indsamlede oplysninger i forbindelse med kortl\u00e6gning, indsatsplaner og overv\u00e5gning af grundvandet i Syddjurs Kommune. Klik p\u00e5 dette link, hvis du vil l\u00e6se mere om kortl\u00e6gning m.m.. Udgangspunkt er, at alle vandindvindingsboringer skal pejles. Det fremg\u00e5r af den enkelte indvindingstilladelse, hvor tit der skal pejles. Pejlingerne skal foretages j\u00e6vnt fordelt over \u00e5ret. Du skal benytte f\u00f8lgende pejleskema til indberetning af pejlinger. Det udfyldte skema sendes til: Syddjurs Kommune Natur og milj\u00f8 Lundbergsvej 2 8400 Ebeltoft natur.miljo@syddjurs.dk \n\n"}