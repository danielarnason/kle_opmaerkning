{"classes":[{"id":"17.21.00","title":"Befordring af elever i almindelighed"}],"title":"Transport til\/fra skole","text":" Skolebuskort Som udgangspunkt ydes fri befordring mellem distriktsskole og hjem efter Folkeskolelovens bestemmelser og afstandskriterier. Elever i bh. klasse og til og med 3. klasse: over 2,5. km. Elever i 4. klasse til og med 6. klasse: over 6. km. Elever i 7. klasse til og med 9. klasse: over 7. km. Elever i 10. klasse: over 9. km. Der kan dispenseres fra afstandskriterierne i tilf\u00e6lde, hvor skolevejen af politiet er bed\u00f8mt som trafikfarlig. Udvalget for natur, teknik og milj\u00f8 (NTM) har den 5. maj 2009 besluttet : \u201d Det godkendes at takstsystemet \u00e6ndres s\u00e5 ruterne 1, 2 og 361 (Ebeltoft) skal k\u00f8re efter Midttrafiks takster, mens alle \u00f8vrige ruter (\u00e5bne skolebusruter) skal k\u00f8re med 0-takst .\u201d I praksis betyder det, at skoleelever i \u201dde gamle Midtdjurs, R\u00f8nde og Rosenholm Kommuner\u201d ikke f\u00e5r skolebuskort, men frit kan benytte skolebusserne. I henhold til byr\u00e5dsbeslutning af 21. juni 2012 udstedes gratis buskort til lokalruterne 1, 2, 3 og 361 til ikke-transportberettigede elever i skoletiden fra skolestart i august 2012. Elever i Ebeltoft og p\u00e5 Mols, som benytter disse ruter, bedes rette henvendelse til distriktsskolen for udstedelse af skolebuskort. Valg af anden skole end distriktsskolen Hvis man v\u00e6lger en anden skole end distriktsskolen (frit skolevalg i eller uden for kommunen), skal man i princippet selv s\u00f8rge for transporten til og fra skole. Dog kan man gratis benytte de \u201d\u00e5bne skolebusruter\u201d som alle andre. Dette g\u00e6lder ogs\u00e5, hvis man er tilmeldt privatskole. Befordring til specialskoler og specialklasser Klik her for at l\u00e6se om specialskoler og specialklasser samt befordring dertil Henvendelse om busdriften Oplever I driftsforstyrrelser med dit barns skolebus, herunder aflysninger\/forsinkelser pga. glatf\u00f8re, skal der rettes henvendelse direkte til Midttrafik. Henvendelsen kan ske p\u00e5 tlf: 87 40 82 00 eller p\u00e5 mail midttrafik@midttrafik.dk Ved \u00f8vrige henvendelser vedr\u00f8rende den kollektive trafik skal der rettes henvendelse til Veje og Trafik p\u00e5 tlf.: 87 53 54 80 eller p\u00e5 mail veje.trafik@syddjurs.dk N\u00e5r sneen s\u00e6tter ind I de tilf\u00e6lde, hvor snekaos forhindrer skolebusserne i at k\u00f8re, kan det v\u00e6re n\u00f8dvendigt at aflyse skolebusk\u00f8rslen. Skolen vil v\u00e6re \u00e5ben og der tilbydes pasning af de elever, der er n\u00e5et frem. Er skolebusserne aflyste, er ogs\u00e5 taxak\u00f8rsel af specialskoleelever aflyst. Aflysningerne vil som regel blive besluttet tidligt om morgenen - og der vil blive givet besked herom til \u00d8stjyllands Radio p\u00e5 DR's P4, som vil bringe oplysningerne mellem kl. 6.15 og 7.00, s\u00e5 vidt muligt med en gentagelse inden kl. 8.00, ligesom aflysningerne kan ses p\u00e5 Skolens hjemmeside og www.midttrafik.dk . Vedr\u00f8rende vejrudsigt og vejrforhold henvises i\u00f8vrigt til vejdirektoratets hjemmeside www.vintertrafik.dk . \n\n"}