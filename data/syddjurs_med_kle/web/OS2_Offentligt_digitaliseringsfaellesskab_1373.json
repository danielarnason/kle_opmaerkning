{"classes":[{"id":"85.13.00","title":"Grundlaget for digitalisering i almindelighed"}],"title":"OS2 - Offentligt digitaliseringsf\u00e6llesskab","text":" OS2 har til form\u00e5l er at udbrede kendskabet til, og brugen af, open source i danske kommuner, regioner og statslige institutioner. F\u00e6llesskabet blev stiftet d. 24. april 2012 i Syddjurs Kommune. Form\u00e5l OS2 har til form\u00e5l at fremme samarbejde, deling og digital udvikling for de offentlige myndigheders slutbrugere. Det udtrykkes i f\u00f8lgende: At skabe og dele relevante digitale l\u00f8sninger og resultater At skabe og dele udviklingskraft At opretholde det juridiske ejerskab til kode, indhold og dokumentation At agere \u00e5bent og fremme anvendelsen af fri kildekode og Open Content At frig\u00f8re informationer og systemer Billigere digitale l\u00f8sninger Fordele OS2 udvikler produkter der retter sig mod de konkrete behov i kommunerne. OS2 sikrer: Kort time-to-market At l\u00f8sningerne udvikles i f\u00e6llesskab s\u00e5 omkostningerne for den enkelte begr\u00e6nses At data og l\u00f8sninger i videst muligt omfang genbruges Fordi OS2 baserer sig p\u00e5 fri kildekode, er resultaterne skabt af OS2f\u00e6llesskabet uden begr\u00e6nsninger. OS2 l\u00f8sninger m\u00e5: Bruges - Unders\u00f8ges Kommenteres - Bearbejdes - Kopieres Distribueres OS2 arbejder kun med fri kildekode Alle partner-kommuner har med andre ord lige mulighed for at anvende, bidrage til og udvikle p\u00e5 fremtidens digitale l\u00f8sninger. Vi er et demokratisk f\u00e6llesskab med fokus p\u00e5 \u00e5benhed, ligev\u00e6rdighed og lydh\u00f8rhed. OS2 - offentligt digitaliseringsf\u00e6llesskab - er et f\u00e6llesskab, som skal udbrede kendskabet til og brugen af fri kildekode i danske offentlige institutioner. OS2 sikrer en governanceramme for fri kildekode i det offentlige samtidigt med at OS2 muligg\u00f8r teknisk videndeling og udveksling. Den governance-ramme som OS2-f\u00e6llesskabet f\u00f8rst og fremmest baserer sig p\u00e5, er en demokratisk governance-form, der skal hj\u00e6lpe til, at de involverede partnere oplever f\u00e6llesskabet som \u00e5bent, resultatskabende og ligev\u00e6rdigt. Projekter Arbejdet med OS2 foretages i konkrete projektspor og i fagafgr\u00e6nsede teams med fokus p\u00e5 hver deres l\u00f8sninger og omr\u00e5der. Alle OS2-medlemmer kan frit deltage i OS2 s projekter, teams og f\u00e6llesskabets aktiviteter. I projekterne er de aktive og investerende medlemmer, der bestemmer. Et udpluk af OS2 projekter er OS2web OS2talk OS2dagsorden OS2kle CPRbroker Partnere OS2 er et demokratisk f\u00e6llesskab med fokus p\u00e5 \u00e5benhed, ligev\u00e6rdighed og lydh\u00f8rhed. Hver medlemsorganisation (ogs\u00e5 kaldet partner) har stemmeret, n\u00e5r der skal afg\u00f8res strategier, vedtages planer, standarder mv. OS2 skal ogs\u00e5 sikre, at der er \u00e9n partner, som er kontrakthaver overfor 3. part, hvis en s\u00e6rlig situation g\u00f8r det n\u00f8dvendigt, herunder tage ansvar for at l\u00f8se en eventuel tvist. OS2 best\u00e5r af en r\u00e6kke partnere - offentlige institutioner, illustreret p\u00e5 omslaget. Her kan du ogs\u00e5 se de leverand\u00f8rer som bidrager til OS2 f\u00e6llesskabet. Som medlem kan man deltage i en udvikling, der er i gang, tage resultater i anvendelse og samtidig fremadrettet selv f\u00e5 indflydelse og v\u00e6re med til at skabe nye resultater for Borgere, og brugere. L\u00e6s mere om OS2konceptet og projekter p\u00e5 www.os2web.dk \n\n"}