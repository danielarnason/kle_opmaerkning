{"classes":[{"id":"13.02.08","title":"Vandforsyningsplanl\u00e6gning"}],"title":"Vandforsyningsplan 2013-20","text":" Stort antal vandv\u00e6rker I Syddjurs Kommune er der ca. 90 st\u00f8rre vandv\u00e6rker fordelt p\u00e5 9 hovedforsyningsomr\u00e5der. Derudover er der mere end 50 mellemstore vandv\u00e6rker, som forsyner mellem 2 og 10 ejendomme, ca. 1200 ejendomme med eget vandforsyningsanl\u00e6g og en r\u00e6kke vandforsyningsanl\u00e6g, som anvendes til vanding i landbruget. Hvad indeholder vandforsyningsplanen? Vandforsyningsplan 2013-2020 for Syddjurs Kommune best\u00e5r af to dele: en tekstdel, som beskriver m\u00e5ls\u00e6tninger, fokusomr\u00e5der og retningslinjer, og en bilagsdel, som beskriver de tekniske data. Vandforsyningsplanens m\u00e5ls\u00e6tninger og retningslinjer udg\u00f8r administrationsgrundlaget for kommunens sagsbehandling p\u00e5 drikke- og grundvandsomr\u00e5det. M\u00e5ls\u00e6tning Byr\u00e5dets m\u00e5ls\u00e6tninger for drikke- og grundvand er beskrevet i kommuneplanen. M\u00e5ls\u00e6tningerne er: at grundvandet skal beskyttes, s\u00e5 der ogs\u00e5 i fremtiden er rent drikkevand at arbejde for, at drikkevands\u00adforsyningen skal baseres p\u00e5 en decentral vand\u00adforsynings\u00ad\u00ad\u00ad\u00ad\u00adstruktur og p\u00e5 grundvand, der kun har gennemg\u00e5et en simpel vandbehandling. at alle forbrugere skal sikres adgang til en stabil forsyning med tilstr\u00e6kkelige m\u00e6ngder af drikkevand af god kvalitet. Fokus Vandforsyningsplanen har endvidere tre fokusomr\u00e5der: energibesparelser beredskab og \u201ddet gode vandv\u00e6rk\u201d, hvor der skal arbejdes med organisation, digital kommunikation, \u00f8konomi og drift mv. B\u00e5de Byr\u00e5dets m\u00e5ls\u00e6tninger og de tre fokusomr\u00e5der vil danne baggrund i kommunens afg\u00f8relser efter vandforsyningsloven. Hvis du vil vide mere Herunder finder du link til vandforsyningsplan og kortbilag: Vandforsyningsplan for Syddjurs Kommune 2013 - 2020 Bilag til vandforsyningsplan 2013 - 2020 Kortbilag: 9 hovedforsyningsomr\u00e5der Forsyningsomr\u00e5der for de almene vandv\u00e6rker Ikke-almene vandv\u00e6rker, herunder enkeltindvindere \n\n"}