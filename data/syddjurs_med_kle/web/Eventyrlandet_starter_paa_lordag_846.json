{"classes":[{"id":"20.11.04","title":"Andres kulturelle arrangementer"}],"title":"Eventyrlandet starter p\u00e5 l\u00f8rdag","text":" S\u00e5 er det p\u00e5 l\u00f8rdag og s\u00f8ndag den 15. og 16. september, bakkerne ved Kal\u00f8 Slotsruin omdannes til det magiske Barda-land. B\u00f8rn fra hele Danmark har ventet i sp\u00e6nding, om mor og far nu har sikret sig den eftertragtede billet til DR Ramasjang opfindelsen BARDA. Og hvad er Barda, vil nogle voksne sikkert sp\u00f8rge. Barda er Danmarks mest popul\u00e6re TV-program, der ugentligt ses af gennemsnitligt 50.000 b\u00f8rn. Og Barda-tr\u00e6ffet er virkeligg\u00f8relsen af TV-universet, hvor tusindvis af glade b\u00f8rnefamilier valfarter i rollespils udkl\u00e6dning, for at tilbringe en dag i eventyrlandet med deres helte fra fjernsynet. Det er b\u00f8rnefamilier fra Gedser til Skagen der i weekenden drager mod Barda-land udtaler formand for PUK-udvalget i Syddjurs Kommune Jesper Mathiesen. Via billetsalget kan vi se at s\u00e5gar fra Thorshavn p\u00e5 F\u00e6r\u00f8erne f\u00e5r vi bes\u00f8g af sm\u00e5 krigere, elvere og prinsesser. Vi gl\u00e6der os til, som det eneste sted i Danmark, at pr\u00e6sentere Barda universet p\u00e5 et af Djurslands smukkeste steder . Og landskabet omkring Kal\u00f8 Slotsruin er magisk. Hvis man vandrer gennem Hestehave skoven eller p\u00e5 strandengen ved Kal\u00f8 Slotsruin, er det som at v\u00e6re midt i et eventyr. Her er troldetr\u00e6er, dis fra mose og skovs\u00f8er, og midt i det hele kan man m\u00f8de Spilmester Martin fra DR Ramasjangs serie Barda. Han og flere af de kendte DR Ramasjang v\u00e6rter er til stede ved Barda-tr\u00e6ffet, og DR sender TV fra begivenheden. \u00c5rets Bardafort\u00e6lling - L\u00e6rlingens Fordring P\u00e5 Bardatr\u00e6f 2012 er det spilmesterens l\u00e6rling ved navn Nias, som er hovedfiguren. B\u00f8rnene p\u00e5 Barda skal p\u00e5 deres eventyr l\u00f8se opgaver og samle dele til heltenes Arml\u00e6nge . Det bliver figuren Nias, der sender sine eventyrere ud p\u00e5 oplevelser. N\u00e5r Barda-g\u00e6sterne er g\u00e5et gennem l\u00f8bet og dermed er f\u00e6rdige med deres historie, skal de bes\u00f8ge Spilmester Martin som vil se om de har klaret Nias opgave - L\u00e6rlingens fordring. Ingredienserne er eventyr, magi og fantasi. Og fra tidligere \u00e5rs Bardatr\u00e6f ved vi at b\u00f8rnefamilierne ikke bare bes\u00f8ger et univers der ligner Barda - de \u00e9r i Barda. Fra 1 times TV til 100 timers leg B\u00f8rnene er Bardas helte. I TV-serien er det dem, der redder sagnlandet Barda fra ond magi, monstre og andre trusler udefra. P\u00e5 Bardatr\u00e6f bredes TV-universet ud s\u00e5 en times TV kan blive til 100 timers leg. M\u00e5let er at give s\u00e5 mange b\u00f8rn som muligt chancen for at f\u00f8le sig som en del af Bardas univers. Merethe Eckhardt, tidl. underdirekt\u00f8r i DR Medier, understreger i den forbindelse, at den lokale opbakning er uhyre vigtig for at kunne forvandle seere til sv\u00e6rdsvingere. Bardatr\u00e6f giver os en unik mulighed for, at anvende vores indhold til at samle, udfordre og berige de f\u00e6llesskaber, der er omkring programmerne. Derfor er det uhyre vigtigt, at vi kommer s\u00e5 bredt ud som muligt og m\u00f8der brugerne der, hvor de er, og det kunne slet ikke lade sig g\u00f8re uden det store arbejde, der bliver gjort af vores lokale samarbejdspartnere. Bardatr\u00e6f ved sagnomspundet ruin I 2012 er det kun Barda \u00e9t sted i Danmark - nemlig ved Kal\u00f8 Slotsruin i Syddjurs Kommune. Bardatr\u00e6f foreg\u00e5r p\u00e5 marken, i skoven og strandengen, direkte overfor den sagnomspundne Kal\u00f8 Slotsruin. Slottet blev bygget i middelalderen, og har haft en turbulent historie med belejringer, flugtfors\u00f8g fra fangek\u00e6lderen, heksejagt og utallige magtfulde ejere. Der knytter sig mange myter til det gamle kongeslot. En af legenderne fort\u00e6ller, at der i omr\u00e5det skulle v\u00e6re begravet en enorm skat, der bliver vogtet af en drage. Det siges endda, at man sommetider kan se dragens hale bag ruinens gamle t\u00e5rn! Mere info: Kontakt Kristian Krog, mob.: 22626431. L\u00e6s mere om Barda p\u00e5 www.barda.dk Pressefotos kan frit bruges med kreditering til: Fotograf Bjarne Hermansen Program for Bardatr\u00e6f 2012 den 15. og 16. september 2012 ved Kal\u00f8 Kl. 10.00 Barda-pladsen \u00e5bner! Modtag din l\u00e6dersnor og g\u00f8r klar til at samle trof\u00e6er! BARDA-bandet spiller op ved indgangen v. Syddjurs Musikskole. V\u00e5bencheck ved V\u00e6gterkorpset: husk at tjekke v\u00e5benreglerne p\u00e5 www.barda.dk ! Fort\u00e6llernes hal . Her sider Nias og byder dig velkommen til \u00e5rets eventyr. Nias fort\u00e6ller om L\u00e6rlingens Fordring, og hvilke udfordringer du kan m\u00f8de p\u00e5 \u00e5rets BARDA-tr\u00e6f. L\u00f8bet L\u00e6rlingens Fordring starter! M\u00f8d alle dem du kender - og Spilmester Martin. Tr\u00e6n dine f\u00e6rdigheder i: Admiral Etras labyrint eller Boxers Romerske Arena , som \u00e5bnes af Mesterk\u00e6mperen Boxer eller kig ind til Hyldemor , som st\u00e5r i et af de m\u00e6rkeligste k\u00f8kkener i BARDA. Markedspladsen \u00e5bner! Eventyrridderne overdrager deres arena til BARDA-verdenens v\u00e6rste Monstre! Kl\u00e6d dig godt p\u00e5 fra inderst til yderst, f\u00f8r du tr\u00e6der ind i Monster-arenaen! De er klar til kamp - n\u00e5r du er! I Elverland kan du indsamle hemmelig viden til Spilmester Martin og m\u00f8de S\u00f8ster Marie Stokkevandrer. Her kan du flette og sy din egen BARDA-pung, snitte armb\u00e5nd og studere indholdet i en ork-mave, h\u00f8re historier og tr\u00e6kke vejret uden at blive overfaldet af en ork! I Syvfavnes Biks kan du f\u00e5 den sejeste tatovering og h\u00f8re de mest h\u00e5rrejsende fantasy-fort\u00e6llinger hvis du alts\u00e5 er fyldt 12 \u00e5r! Danmarks Radio filmer fra Markedspladsen. Kl. 10.30 F\u00e6gteshow udf\u00f8rt af F\u00e6gteskolen. Hold \u00f8je med F\u00e6gteskolens arena, hvis du vil l\u00e6re hurtighed, smidighed og akkuratesse! Kl. 11.00 Ildfolket optr\u00e6der p\u00e5 Markedspladsens scene med et spektakul\u00e6rt ild- og g\u00f8glershow. Langbueskytternes opvisning. Styrke, ro og pr\u00e6cision, n\u00e5r byttet skal nedl\u00e6gges! Danmarks J\u00e6gerforbund. Affyring af felt-blide ramte du borgmuren? \u00d8sterskov Efterskole opl\u00e6rer dig i, hvordan en blide affyres! Kl. 11.30 Middelalderforeningen Compagnie de Vignolles giver en opvisning i, hvordan man k\u00e6mper med \u00c6GTE v\u00e5ben. Stort kampshow! Kl. 12.00 Musikgruppen Virelai byder p\u00e5 middelaldermusik, dans og poesi p\u00e5 Markedspladsens scene. S\u00f8ster Marie Stokkevandrer fra Bibliotekets S\u00f8sterskab fort\u00e6ller om en tidligere l\u00e6rling, som Bibliotekets S\u00f8sterskab hjalp til sejr. Elverland . Fantasy-opl\u00e6sning af Eva Egeskjolds trilogi om N\u00e6slandet, i Syvfavnes Biks . Opl\u00e6sning fra f\u00f8rste bind: Legenden om Querqus Skjoldet. (12 \u00e5r voksen!) Forevisning af fritflyvende rovfugle v. falkoner Frank Skaarup. Kl. 13.00 Ildfolket optr\u00e6der p\u00e5 Markedspladsens scene med et spektakul\u00e6rt ild- og g\u00f8glershow. Langbueskytternes opvisning. Styrke, ro og pr\u00e6cision, n\u00e5r byttet skal nedl\u00e6gges! Danmarks J\u00e6gerforbund. Affyring af felt-blide ramte du borgmuren? \u00d8sterskov Efterskole opl\u00e6rer dig i, hvordan en blide affyres! Kl. 13.30 F\u00e6gteshow udf\u00f8rt af F\u00e6gteskolen. Hold \u00f8je med F\u00e6gteskolens arena, hvis du vil l\u00e6re hurtighed, smidighed og akkuratesse! Kl.13.30 - 15.30 Urtekonen, Anemette Olesen, fort\u00e6ller om helbredende urter og planter i Elverland . Kl. 14.00 Middelalderforeningen Compagnie de Vignolles giver en opvisning i, hvordan man k\u00e6mper med \u00c6GTE v\u00e5ben. Stort kampshow! Kl. 14.45 Fl\u00e5ning af en hjort! Danmarks J\u00e6gerforbund viser dig, hvordan en hjort skal fl\u00e5es! Hvad gemmer ork-maverne p\u00e5? Naturcenter Syddjurs er kommet i besiddelse af en m\u00e6t mave fra en ork - og indholdet skal unders\u00f8ges! Kl. 15.00 Musikgruppen Virelai byder p\u00e5 middelaldermusik, dans og poesi p\u00e5 Markedspladsens scene. Forevisning af fritflyvende rovfugle v. falkoner Frank Skaarup. S\u00f8ster Marie Stokkevandrer fra Bibliotekets S\u00f8sterskab fort\u00e6ller om en tidligere l\u00e6rling, som Bibliotekets S\u00f8sterskab hjalp til sejr. Elverland . Fantasyopl\u00e6sning af Eva Egeskjolds trilogi om N\u00e6slandet, i Syvfavnes Biks . Opl\u00e6sning fra f\u00f8rste bind: Legenden om Querqus Skjoldet. (12 \u00e5r voksen!) Kl.15.30 Kamptr\u00e6ning i den store arena f\u00f8r det store slag. Kl. 16.00 Oplev Det store BARDA-slag p\u00e5 Markedspladsen. Spektakul\u00e6rt markslag mellem orker, krigere, hekse, f\u00e6gtere og DIG! Kl. 16.30 M\u00f8d alle spillerne fra BARDA-l\u00f8bet p\u00e5 Markedspladsen. Kl. 17.00 Tak for denne gang og p\u00e5 gensyn alle Bardas Helte! \n\n"}