{"classes":[{"id":"27.60.00","title":"Hj\u00e6lpemidler, forbrugsgoder, boligindretning m.v. i almindelighed"}],"title":"Hj\u00e6lpemiddelcentret - levering, afhentning og reparation","text":" N\u00e5r du f\u00e5r bevilliget et hj\u00e6lpemiddel, leveres dette fra: Hj\u00e6lpemiddelcenteret Gr\u00e5skeg\u00e5rdevej 2B Tirstrup 8400 Ebeltoft Henvendelse: Du kan kontakte Hj\u00e6lpemiddelcenteret p\u00e5 tlf. 87 53 61 00. Der er telefontid: Mandag-torsdag, kl. 7.30-15.30 Fredag, kl. 7.30-12.30 Du kan ogs\u00e5 sende en e-mail: hjaelpemiddelcentret@syddjurs.dk Reparation af genbrugshj\u00e6lpemidler Syddjurs Kommune Hj\u00e6lpemiddelcenter yder hj\u00e6lp til n\u00f8dvendige reparationer af udl\u00e5nte genbrugshj\u00e6lpemidler. I de tilf\u00e6lde hvor et genbrugshj\u00e6lpemiddel skal udskiftes, kan der v\u00e6re behov for en ny vurdering af sagsbahandleren, af berettigelsen af hj\u00e6lpemidlet. Vedligeholdelse af genbrugshj\u00e6lpemidler Du er selv ansvarlig for at vedligeholde og reng\u00f8re det udl\u00e5nte hj\u00e6lpemiddel, og eventuelle udgifter i forbindelse med dette, p\u00e5hviler dig. Du er derfor, som udgangspunkt, ansvarlig for at lappe d\u00e6k p\u00e5 en udl\u00e5nt k\u00f8restol og sikre tilstr\u00e6kkelig luft i d\u00e6kkene. Dog ydes der hj\u00e6lp til udskiftning af d\u00e6k og slanger til k\u00f8restole, hvis der er behov for mere end \u00e9n \u00e5rlig udskiftning dette uanset antallet af k\u00f8restole,du har. Du betaler selv den f\u00f8rste \u00e5rlige udskiftning, og skal kunne fremvise kvittering for udgiften til dette. Herefter vurderes det af sagsbehandleren, om der er tale om et reelt behov for udskiftning. Forbrugsgoder Et forbrugsgode vil i langt de fleste tilf\u00e6lde blive din ejendom, og derved vil ansvaret for vedligeholdelse, reparation og udskiftning overg\u00e5 til dig. \n\n"}