{"classes":[{"id":"01.05.10","title":"Fredning"}],"title":"Fredningsn\u00e6vn","text":" Byr\u00e5det v\u00e6lger 1 medlem og 1 suppleant til Fredningsn\u00e6vnet. Der er ikke krav om medlemskab af byr\u00e5det. N\u00e6vnet behandler fredningssager og dispensation fra fredning. Milj\u00f8ministeren neds\u00e6tter 2 eller 3 fredningsn\u00e6vn i hver region. Et fredningsn\u00e6vn best\u00e5r af en formand, der skal v\u00e6re dommer, og som udpeges af milj\u00f8ministeren, et medlem, der udpeges af milj\u00f8ministeren, samt et medlem, der v\u00e6lges af byr\u00e5det i den kommune, hvori det p\u00e5g\u00e6ldende areal er beliggende. Fredningsn\u00e6vnet best\u00e5r s\u00e5ledes af 3 medlemmer. Samtidig med udpegning og valg af medlemmer udpeges og v\u00e6lges en suppleant for hvert medlem. Suppleanten for formanden skal v\u00e6re dommer. Formanden, dennes suppleant og det af ministeren udpegede medlem udpeges for en periode, der bestemmes af milj\u00f8ministeren. Det medlem, der udpeges af byr\u00e5det, v\u00e6lges for den kommunale valgperiode. Indtil et nyt fredningsn\u00e6vn er nedsat efter kommunevalget, opretholdes n\u00e6vnet med dets hidtidige sammens\u00e6tning. Udpeget af Byr\u00e5det 2014 den 05-12-2013 Jan Kj\u00e6r Madsen (B), medlem Suppleant Niels Vider\u00f8 (A) \n\n"}