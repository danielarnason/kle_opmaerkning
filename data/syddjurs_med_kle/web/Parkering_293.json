{"classes":[{"id":"05.09.04","title":"Parkeringskontrol"}],"title":"Parkering","text":" Overtr\u00e6der du de lokale parkeringsbestemmelser, kan politiet eller kommunen kr\u00e6ve en standsnings- eller parkeringsafgift. Opkr\u00e6vningen bliver sendt til den, der er registreret som ejer af bilen. Parkeringsafgiften skal betales senest ti dage efter, at du har modtaget den. Ellers vil sagen komme for fogedretten, og det koster yderligere. \u00d8nsker du at f\u00e5 udsat betalingen, skal du sende anmodning til Centralregisteret for Parkeringsafgifter. Se Rigsadvokatens vejledende oversigt over b\u00f8detakster. Parkeringskontrollen i Syddjurs Kommune er et samarbejde mellem kommunen og Parkeringskontrol Nord, der er en enhed under Aalborg Kommune. Parkeringsvagten i Syddjurs Kommune udf\u00f8rer den fysiske kontrol p\u00e5 gaden, og Parkeringskontrol Nord l\u00f8ser den administrative behandling af udstedte afgifter, herunder udsendelse af rykkere, klagesagsbehandling m.m. Det er Parkeringskontrollens opgave, at kontrollere at bilisterne overholder reglene for parkering kontrollere at en evt. tidsbegr\u00e6nsning ikke er overskredet kontrollere at bilerne er parkeret korrekt Form\u00e5let med kontrollen er at sikre, at vores byer forbliver et rart sted at f\u00e6rdes, ogs\u00e5 for fodg\u00e6ngere og cyklister. Desv\u00e6rre er der en del bilister, der ikke altid overholder de f\u00e6lles spilleregler, der er vedtaget for parkering. N\u00e5r Parkeringskontrollen opdager det, er det Parkeringskontrollens opgave at efterlade en afgift for forseelsen. P\u00e5 P-Nords hjemmeside kan du blive vejledt om de mest g\u00e6ngse parkeringsregler, som vi har erfaring med, at bilisterne ikke er tilstr\u00e6kkelig opm\u00e6rksomme p\u00e5. Har du sp\u00f8rgsm\u00e5l vedr. regulering af parkeringsforholdene, kontakt venligst Syddjurs Kommunes afdeling for Veje og Trafik. Har du sp\u00f8rgsm\u00e5l til vedr. en udstedt parkeringsafgift, kontakt venligst P-Nord p\u00e5 mail@pnord.dk . \n\n"}