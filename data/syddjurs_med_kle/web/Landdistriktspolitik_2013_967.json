{"classes":[{"id":"00.01.10","title":"Opgaver der d\u00e6kker flere hovedgrupper"}],"title":"Landdistriktspolitik 2013","text":" Syddjurs Kommunes Landdistriktspolitik blev endelig vedtaget af Byr\u00e5det i m\u00f8de den 19.12.2013. Der indkom i alt to bem\u00e6rkninger under den offentlige debat, der blev indledt med en landdistriktskonference den 5. november p\u00e5 Rosmus Skole. De indkomne bem\u00e6rkninger vil blive indarbejdet i den Handlingsplan, der vil blive udarbejdet i f\u00f8rste halvdel af 2014. Udvalget for Plan, Udvikling og Kultur har i m\u00f8de den 7.5.2014 godkendt en Handlingsplan for 2014. De konkrete handlinger kan ogs\u00e5 ses under de p\u00e5g\u00e6ldende indsatsomr\u00e5der. Opl\u00e6g fra Landdistriktskonferencen kan ses og downloades under Offentlig debat. Video om Fremtidens Danmark - livet p\u00e5 landet Om landdistriktspolitik Geografisk er Danmark inddelt i henholdsvis hovedstadsomr\u00e5det, st\u00f8rre byer\/byregioner, landdistrikter og det \u00e5bne land. Syddjurs Kommune er en typisk bos\u00e6tnings- og pendlerkommune, der p\u00e5 \u00e9n gang kan kategoriseres som b\u00e5de en del af en storbyregion med Aarhus som centrum, en landdistriktskommune med mange mindre landsbyer og en kommune, hvor megen planl\u00e6gning vil foreg\u00e5 i det \u00e5bne land. P\u00e5 baggrund af blandt andet pendlingstal og besk\u00e6ftigelsessted tegnes dog i stigende omfang konturerne af en Syddjurs Kommune som et markant bos\u00e6tnings- og arbejdskraftsopland for det \u00f8vrige \u00d8stjylland og dermed som en del af en voksende funktionel by- og v\u00e6kstregion med Aarhus som centrum. I tr\u00e5d med regeringens anbefalinger til landdistrikter tilknyttet de st\u00f8rre byer \u00f8nsker Syddjurs Kommune i stigende grad at satse p\u00e5 og udvikle de fantastiske bos\u00e6tningsmuligheder, som kommunen tilbyder. Det v\u00e6re sig i de st\u00f8rre byomr\u00e5der, og det v\u00e6re sig i landomr\u00e5derne, som denne politik omhandler. Landdistriktspolitikken har s\u00e5ledes fokus p\u00e5 landsbyerne og landomr\u00e5derne i og omkring de byomr\u00e5der, der i kommunens planl\u00e6gning har navnet Det bl\u00e5 b\u00e5nd, Det gr\u00f8nne b\u00e5nd og Ebeltoft. \n\n"}