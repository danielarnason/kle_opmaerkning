{"classes":[{"id":"03.25.00","title":"Boligplacering af flygtninge i almindelighed"}],"title":"Flygtninge, modtagelse og boligplacering","text":" N\u00e5r det er besluttet at flygtninge skal boligplaceres i Syddjurs Kommune etableres der et samarbejde med Udl\u00e6ndingeservice\/Dansk R\u00f8de Kors\/Dansk Flygtningehj\u00e6lp vedr. overgivelsen. P\u00e5 baggrund af oplysninger fra Udl\u00e6ndingeservice\/Dansk R\u00f8de Kors\/Dansk Flygtningehj\u00e6lp planl\u00e6gges og koordineres indsatsen med f.eks. ydelseskontor, jobcenter, familier\u00e5dgiver, borgerservice, social indsats, dagtilbud og skole og de frivillige foreninger. Der skal anvises en passende bolig, og hvis ikke det er muligt at anvende en permanent bolig anvises der et midlertidigt opholdsted. Det formelle papirarbejde, herunder registrering i CPR-register, forberedes s\u00e5 vidt muligt inden ankomsten. Modtagelse af flygtningen sker med udgangspunkt i den enkeltes foruds\u00e6tninger, helbreds og ressourcem\u00e6ssigt. Der vil efter behov blive ydet st\u00f8tte til: Tolkning Oprettelse af NemKonto og udbetaling af a conto bel\u00f8b Vejledning og st\u00f8tte til etablering i bolig At sikre kontakt til relevante instanser s\u00e5som jobcenter og ydelseskontor. Information om sundhedssystemet, lokalsamfundet, herunder foreninger mv. Introduktion til frivillige. Indstilling vedr. enkeltydelser til jobcenter. Sikre b\u00f8rn bliver indskrevet i skole, dagtilbud, og fritidstilbud mv. Akut beredskab de f\u00f8rste d\u00f8gn efter ankomsten. For de flygtninge, der er traumatiserede efter flugt, krig eller tortur kan integrationen i det nye samfund v\u00e6re en uoverskuelig proces, s\u00e5 her vil der v\u00e6re behov for en mere t\u00e6t og intensiv indsats. Kontakten til de frivillige prioriteres h\u00f8jt, da der er en tendens til, af flygtninge lever relativt isoleret fra de \u00f8vrige borgere i det danske samfund. \u00c5rsager kan v\u00e6re mangelfuld sproglig kunnen, manglende forst\u00e5else for samfundets m\u00e5de at virke p\u00e5 i det daglige og mytedannelser om danskere. Opf\u00f8lgning: Personale og flygtningen vurderer l\u00f8bende p\u00e5 deres m\u00e5l og delm\u00e5l. Indsatsen varer som hovedregel 3. mdr. efter modtagelsen og afsluttes med en status. \n\n"}