{"classes":[{"id":"27.57.00","title":"Botilbud i almindelighed"}],"title":"Bof\u00e6llesskabet M\u00f8lletorvet","text":" Tendrup M\u00f8llevej 150 158 8543 Hornslet. Beboerne fort\u00e6ller Velkommen i bof\u00e6llesskabet M\u00f8lletorvet, Tendrup M\u00f8llevej som ligger i Hornslet i Syddjurs Kommune. Her bor vi i nogle rigtig dejlige omgivelser t\u00e6t p\u00e5 butikker, tog, bus, skov og gr\u00f8nne omr\u00e5der hvor der bl.a. er mange stier, som er godt n\u00e5r man f\u00e5r lyst til at g\u00e5 en tur. Bof\u00e6llesskabet best\u00e5r af 5 huse, de fire med to lejligheder i hver, det femte er et f\u00e6lleshus. Dvs vi kan bo 8 i alt. F\u00e6lleshuset indeholder k\u00f8kken spiseplads, sofa, tv, toilet samt vaskehus med vaskemaskine, t\u00f8rretumbler og fryser. Vi har alle n\u00f8gle til f\u00e6lleshuset og kan bruge det som vores egen stue. Vi m\u00f8des ofte i f\u00e6lleshuset til samv\u00e6r, kaffe og 2 gange om ugen skiftes vi til at lave mad. Somme tider er vi ude at k\u00f8re f.eks. ud i det bl\u00e5 med madkurven, p\u00e5 indk\u00f8bstur eller bes\u00f8ger et af de mange attraktive steder der er i omr\u00e5det. Det gode ved at bo i bof\u00e6llesskab er at man aldrig er alene, man kan ops\u00f8ge f\u00e6llesskabet, n\u00e5r man har lyst, og har man ikke lyst, kan man g\u00e5 over til sig selv. Socialpsykiatrisk st\u00f8tte Beboerne modtager bost\u00f8tte og hjemmehj\u00e6lp p\u00e5 lige fod med andre psykiatribrugere, der bor i eget hjem udenfor bof\u00e6llesskaberne. Aftaler og regler Oprydning: Alle rydder op efter sig selv i f\u00e6lleshuset. Vasketid og vaskerum: Den der st\u00e5r p\u00e5 vaskeskemaet har r\u00e5dighed over vaskemaskine og t\u00f8rretumbler i det fastlagte tidsrum. Hvis du vil vaske i en andens vasketid, skal den der har tiden lige sp\u00f8rges f\u00f8rst. S\u00e6besk\u00e5len tjekkes\/reng\u00f8res efter brug. Filter i t\u00f8rretumbler reng\u00f8res efter brug. Madlavning og Spisning: Kryds af p\u00e5 frysesedlen. Ikke forstyrre kokkene n\u00e5r de arbejder ved k\u00f8kkenbordet. Afbud til spisning dagen f\u00f8r. Ikke musik under spisning. Der spises f\u00f8rst n\u00e5r madholdet siger v\u00e6r s\u00e5 god. Bliver siddende indtil alle er f\u00e6rdige. Jobs: T\u00f8m skraldespanden. Skifte karklud. Indk\u00f8b. Vande blomster. Sidste mand l\u00e5ser hovedd\u00f8ren. Indk\u00f8b: Hvis der skal k\u00f8bes noget ind ud over det s\u00e6dvanlige tages det op p\u00e5 m\u00f8de. K\u00f8b fortrinsvis p\u00e5 tilbud. Alkohol: Det er ikke tilladt at drikke alkohol i f\u00e6lleshuset. Ved specielle lejligheder kan det aftales p\u00e5 husm\u00f8det at der kan drikkes alkohol. Rygning: F\u00e6lleshuset er r\u00f8gfrit. Medarbejderne m\u00e5 ikke uds\u00e6ttes for passiv rygning, det v\u00e6rende ved f.eks. udflugter og restaurantbes\u00f8g. Kommunikation: Tilstr\u00e6be at v\u00e6re \u00e5ben og \u00e6rlig i kommunikationen og at man f\u00e5r sagt tingene p\u00e5 en ordentlig og ligev\u00e6rdig m\u00e5de. Konfliktl\u00f8sning: Hvis der opst\u00e5r en konflikt imellem 2 beboere, tages dette ikke op i et f\u00e6lles forum p\u00e5 et husm\u00f8de, men med rette vedkomne evt. med st\u00f8tte fra en medarbejder. Husm\u00f8der Form\u00e5l At beboerne aktivt inddrages i beslutninger, der vedr\u00f8rer f\u00e6llesskabet. At beboerne har et forum, hvor de kan v\u00e6re i dialog om f\u00e6llesskabet. At f\u00e5 planlagt og koordineret de daglige aktiviteter. Hvorn\u00e5r Der er husm\u00f8de hver 14. dag. Skiftevis et koordinerende og et beslutningstagende m\u00f8de. Deltager P\u00e5 det beslutningstagende m\u00f8de deltager: to faste bost\u00f8tter, samt beboerne. Teamleder kan ved behov deltage. P\u00e5 det koordinerende m\u00f8de deltager: en bost\u00f8tte samt beboerne Indhold Referatet h\u00e6nger p\u00e5 opslagstavlen til genneml\u00e6sning. Der er en fast dagsorden til begge m\u00f8der. Dagsorden h\u00e6nger p\u00e5 opslagstavlen, hvor punkter skal skrives p\u00e5 dagen inden m\u00f8deafholdelse. Dagsorden: Godkendelse af ref. Fordeling af opgaver (mad og kaffe) Indk\u00f8b Informationer fra personalet. Beboernes punkter. Vejledning \/ St\u00f8tte Personalet er ordstyrer og referent, og pr\u00f8ver at skabe rum for en god og ligev\u00e6rdig kommunikation imellem beboerne. Alt hvad der vedr\u00f8rer f\u00e6llesskabet og f\u00e6lleshuset kan tages op p\u00e5 husm\u00f8derne. Hvis beboeren \u00f8nsker at skrive et punkt p\u00e5 dagsorden, skal det vendes med en kontaktperson f\u00f8rst. Personalet kan st\u00f8tte beboeren i at forberede hvordan punktet skal formidles og hvordan et evt. afslag kan h\u00e5ndteres. Beslutninger Ved uenighed i beboergruppen laves der en anonym, skriftlig afstemning. Personalet vurderer om afstemningen skal uds\u00e6ttes eller tages p\u00e5 m\u00f8det. Der kan kun stemmes JA eller NEJ p\u00e5 stemmesedlerne. Stemmesedlerne afleveres til bost\u00f8tten. Stemmerne t\u00e6lles op p\u00e5 n\u00e6ste m\u00f8de. Aftaler og husregler der besluttes af beboerne p\u00e5 husm\u00f8det, kan kun \u00e6ndres p\u00e5 husm\u00f8det. \n\n"}