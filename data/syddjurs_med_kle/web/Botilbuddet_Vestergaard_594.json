{"classes":[{"id":"27.57.08","title":"L\u00e6ngerevarende botilbud efter servicelovens \u00a7 108"}],"title":"Botilbuddet Vesterg\u00e5rd","text":" Botilbuddet Vesterg\u00e5rd, er beliggende midt i Hornslet by t\u00e6t ved offentlig transport og indk\u00f8bsmuligheder. Tilbuddet er placeret i samme bygning som botilbuddet Lille Eje, hvilket g\u00f8r, at der kan dannes sociale retaliationer p\u00e5 tv\u00e6rs mellem tilbuddene, og medarbejderne i de 2 afdelinger, bliver kendte i hele huset. M\u00e5ls\u00e6tning Det er en m\u00e5ls\u00e6tning for tilbuddet, at beboeren oplever en stabiliserende periode i sit liv, og tilegner sig sociale og praktiske kompetencer s\u00e5ledes den enkelte form\u00e5r at h\u00e5ndtere eget liv i stadig st\u00f8rre grad, med mulighed for udflytning til egen bolig med st\u00f8tte. M\u00e5lgruppe Der er plads til 6 beboere. M\u00e5lgruppen er, voksne med medf\u00f8dt varig nedsat psykisk funktionsevne, ADHD- og ADHD-lignende adf\u00e6rd og\/eller psykosociale og psykiatriske vanskeligheder. Det er kendetegnende at alle har behov for koordineret og helhedsorienteret p\u00e6dagogisk st\u00f8tte, med et tydeligt udgangspunkt i den enkelte beboer, og hvor den kompetenceudviklende relation, struktur og forudsigelighed er omdrejningspunktet. Beboerne indskrives efter servicelovens 108. P\u00e6dagogik og metoder Det er af stor betydning for den enkeltes udvikling, at der tages udgangspunkt i det aktuelle udviklingstrin og at de enkelte opgaver og aftaler kravtilpasses det nuv\u00e6rende niveau. Struktur, rammer, sk\u00e6rmning og individuelle dagsstrukturer er foruds\u00e6tning for at opleve overblik og overskud og en forudsigelighed hverdag. Der gives i strukturen mulighed for at beboeren udvikler kompetencer, s\u00e5ledes han\/hun p\u00e5 sigt i h\u00f8jere grad kan handle uden medarbejderdeltagelse. Herunder er der fokus p\u00e5 almindelig dagligdagsl\u00e6ring (ADL). Den anerkendende tilgang tager afs\u00e6t i den enkeltes h\u00e5b og dr\u00f8mme bliver som dermed bliver udgangspunktet for udarbejdelsen af handle- og delplansarbejdet. Det essentielle er, at anerkendelse her leder opm\u00e6rksomheden mod betydningen af at lade beboeren forholde sig til sin oplevelsesverden og s\u00e5ledes oplever sig set, m\u00f8dt, lyttet til, anerkendt og fors\u00f8gt forst\u00e5et ved n\u00e6rv\u00e6r og respekt, koblet med medarbejders lederskab og anvisninger P\u00e5 Botilbuddet Vesterg\u00e5rd er anerkendelse derfor dialoger, som inkluderer modtagelighed og \u00e5benhed, s\u00e5ledes der opn\u00e5s en relation hvor beboeren deler sine tanker, historier, tillid og f\u00f8lelser med medarbejderne. Der tilbydes Jeg-st\u00f8ttende-samtaler . Ydelser og indhold Udgangspunktet for opholdet p\u00e5 Vesterg\u00e5rd, vil v\u00e6re en 141 handleplan. Ud fra denne og nedenst\u00e5ende udredningsforl\u00f8b, udarbejdes handleplan for selve opholdet, med definerede delm\u00e5l. Beboerne kan have en gr\u00e6nses\u00f8gende og uhensigtsm\u00e6ssig kontaktform som ofte bringer dem i konflikt med det omkringv\u00e6rende samfund og netv\u00e6rk. Der arbejdes bevidst p\u00e5 at udvikle den enkeltes sociale kompetencer og tr\u00e6ning i hensigtsm\u00e6ssig adf\u00e6rd. Struktur, rammer og sk\u00e6rmning er foruds\u00e6tning for at opleve overblik og overskud og en forudsigelighed hverdag. Individuelle dagsstrukturer og opgavemanualer hvor der er t\u00e6nkt inklusion med afs\u00e6t i, at beboeren har rettigheder og pligter, som enhver anden samfundsborger, er implementeret. Desuden gives der i strukturen mulighed for at beboeren udvikler kompetencer, s\u00e5ledes han\/hun p\u00e5 sigt i h\u00f8jere grad kan handle uden medarbejderdeltagelse. Herunder er der fokus p\u00e5 almindelig dagligdagsl\u00e6ring (ADL). Det forventes at beboeren deltager aktivt i huset, hvilket vil sige, at have faste maddage og indg\u00e5 i andre dagligdagsaktiviteter s\u00e5ledes forst\u00e5elsen for eget hjem opretholdes. Tilbud om deltagelse og planl\u00e6gningen af kreative udfoldelser, oplevelser i naturen og fysisk grovmotorisk aktivering. Personale Medarbejderne er fortrinsvist uddannede p\u00e6dagoger, enkelte har anden erhvervsuddannelse og- erfaring, koblet op p\u00e5 socialfaglige erfaringer. Tilbuddet er personalem\u00e6ssigt d\u00f8gnd\u00e6kket, med st\u00f8rst koncentration i eftermiddag og aftentimerne. Der er f\u00e6lles afdelingsleder, nattevagt og vikarkorps med Lille Eje. \n\n"}