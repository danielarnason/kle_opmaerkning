{"classes":[{"id":"28.06.12","title":"St\u00f8tte til b\u00f8rn efter dagtilbudsloven"}],"title":"St\u00f8tte til b\u00f8rn ","text":" Visitation til st\u00f8tteressourcer i dagtilbud efter dagtilbudsloven 1 stk. 3 og 4 stk. 2 M\u00e5lgruppe B\u00f8rn, der har behov for st\u00f8tte i dagtilbud for at kunne trives og udvikle sig. B\u00f8rn med behov for en s\u00e6rlig indsats i dagtilbud ydes st\u00f8tte ud fra en samlet vurdering af behov og ressourcer i kommunen. St\u00f8tten ydes som timer, der tildeles det enkelte barn i institutionen. Visitationsudvalget beslutter, hvorledes st\u00f8tten til det enkelte barn udm\u00f8ntes. Inden et barn indstilles til st\u00f8tte, skal psykolog\/talep\u00e6dagog\/ fysioterapeut have fortaget en unders\u00f8gelse\/vurdering i samr\u00e5d med institutionen og for\u00e6ldrene af barnets udvikling og trivsel. Socialr\u00e5dgiveren kan, hvis det er n\u00f8dvendigt for sagen, foretage en tilpasset 50 unders\u00f8gelse i henhold til Serviceloven i samarbejde med for\u00e6ldrene. Dette skal v\u00e6re med til at skabe st\u00f8rst mulig klarhed i forhold til ressourcer og udviklingsmuligheder. Er der behov for direkte familievejledning, skal der indstilles til dette gennem visitation til familieomr\u00e5det. Ud over st\u00f8tte i institutionen kan der ogs\u00e5 s\u00f8ges om plads i Drivhuset eller Lillebj\u00f8rn. Visitationsudvalget I Visitationsudvalget er der f\u00f8lgende medlemmer: Teamleder for Specialp\u00e6dagogisk team (formand) Leder af PPR Herudover kan andre fagpersoner tilkaldes ad hoc . Der afholdes visitation 1 gang \u00e5rligt - med ans\u00f8gningsfrister 15. februar. Efter endt ans\u00f8gningsfrist udsendes dagsorden med bilag til udvalgets medlemmer. Formanden for udvalget har ansvaret for at udsende dagsordenen 4 hverdage f\u00f8r m\u00f8dets afholdelse. Dagsordenen best\u00e5r af et oversigtsblad, hvor alle ans\u00f8gninger er registeret samt hver ans\u00f8gning vedlagt som bilag M\u00f8det afvikles under formandens ansvar (- sikre m\u00f8deledelse, opsamling, konklusion om hvert enkelt barn. Afklaringen tager max. 15 min. pr. barn Hver indstilling gennemg\u00e5s, og derefter er der plads til uddybende sp\u00f8rgsm\u00e5l fra de enkelte faggrupper. Herefter tages der stilling til, hvad der indstilles til. Alle sager indstilles til visitationsudvalget hver gang, s\u00e5 der kan foretages en samlet vurdering af de beskrevne behov og de ressourcer, der er til r\u00e5dighed. Der kan max. s\u00f8ges om 15 timers st\u00f8tte, eller optagelse i Drivhuset eller Lillebj\u00f8rn. Lederen af Specialp\u00e6dagogisk Team har det endelige ansvar for fordelingen af st\u00f8ttetimer ud fra det givne budget. Visitation til Drivhuset\/Lillebj\u00f8rn Drivhuset\/Lillebj\u00f8rn er en gruppe p\u00e5 ca. 8 b\u00f8rn med s\u00e6rlige behov. Gruppen er en integreret del af den institution knasten ligger i, men med egne lokaler. Gruppen er t\u00e6nkt som et tilbud til b\u00f8rn i alderen 3-6 \u00e5r, der af en eller anden grund har sv\u00e6rt ved at klare sig i en almindelig b\u00f8rnegruppe. Det kan f.eks. v\u00e6re b\u00f8rn med sproglige f\u00f8lelsesm\u00e6ssige eller indl\u00e6ringsm\u00e6ssige vanskeligheder, eller b\u00f8rn der har det sv\u00e6rt ved at klare sig socialt og derfor ofte l\u00f8ber ind i konflikter, misforst\u00e5elser og nederlag. B\u00f8rn, der optages i Drivhuset\/Lillebj\u00f8rn, skal i kortere perioder kunne fungere i en st\u00f8rre b\u00f8rneflok, da der er et udbredt samarbejde mellem Drivhuset\/Lillebj\u00f8rn og resten af institutionen. B\u00f8rn, der visiteres til Drivhuset\/Lillebj\u00f8rn, er b\u00f8rn, som kan klare sig med 15 timer i gennemsnit om ugen, men som grundet sine vanskeligheder har brug for overskuelige rammer for at kunne udvikle sig optimalt. Drivhuset\/Lillebj\u00f8rn er et frivilligt tilbud, som for\u00e6ldrene har mulighed for at \u00f8nske deres barn optaget i. Der visiteres til Drivhuset\/Lillebj\u00f8rn l\u00f8bende. Visitationsgrundlaget er en ans\u00f8gning fra daginstitution eller dagpleje, i samarbejde med for\u00e6ldrene. Der skal som grundlag for ans\u00f8gningen ligge en vurdering fra PPR, hvor det kan anbefales, at barnet optages i Drivhuset\/Lillebj\u00f8rn. Ans\u00f8gningsskemaet, der skal anvendes til b\u00f8rn, der s\u00f8ger optagelse i Drivhuset\/Lillebj\u00f8rn, er det samme, som det der bruges, n\u00e5r der ans\u00f8ges om st\u00f8tteressourcer. Ans\u00f8gning om st\u00f8tteressourcer. Visitation til dagtilbud efter Servicelovens 32 M\u00e5lgruppe M\u00e5lgruppen for s\u00e6rligt dagtilbud er b\u00f8rn og unge med betydelig og varig nedsat funktionsevne, som har behov for st\u00f8tte og behandling, som kr\u00e6ver s\u00e6rligt dagtilbud. Afgr\u00e6nsningen af m\u00e5lgruppen baserer sig ikke p\u00e5 bestemte diagnoser eller p\u00e5 karakteren af funktionsneds\u00e6ttelsen, men p\u00e5 en fagkyndig vurdering af barnets behov for et s\u00e6rligt tilbud, herunder et s\u00e6rligt tr\u00e6ningstilbud. Vurdering af barnets funktionsneds\u00e6ttelse og behov for behandling Vurdering af barnets funktionsneds\u00e6ttelse og behov for behandling foretages af tv\u00e6rfagligt udredningsteam. Vurderingen sker p\u00e5 baggrund af 50 unders\u00f8gelse, som udarbejdes af sagsbehandler samt \u00f8vrige beskrivelser af barnet. Det er udredningsteamets opgave, at: kortl\u00e6gge barnets funktionsevne og udarbejde forslag til s\u00e6rlig st\u00f8tte og behandling inddrage for\u00e6ldrene i udredningsprocessen inddrage barnet i udredningsforl\u00f8bet beskrive m\u00e5ls\u00e6tning og forslag til indsatsen i en tids- og faseplan Det tv\u00e6rfaglige udredningsteam Teamet best\u00e5r af: Leder af PPR (Formand) Familiens r\u00e5dgiver Fysio- og ergoterapeut fra b\u00f8rneteamet i kommunen L\u00e6se- og sprogkonsulent, PPR Leder af st\u00f8ttekorpset Ledende sundhedsplejerske Afdelingsleder specialbistand L\u00e6gekonsulent (ad hoc) Andre relevante fagpersoner kan efter behov indkaldes ad hoc. Procedure og sagsgange Der holdes 4 m\u00f8der \u00e5rligt. 8 dage f\u00f8r m\u00f8de i udredningsteamet sender r\u00e5dgiveren sagsmaterialet i 6 eksemplarer til formanden for udvalget (lederen af PPR). Formanden laver dagsorden og udarbejder efter m\u00f8det et beslutningsreferat med indstillinger til fremtidig indsats. I forbindelse med visitation til specialb\u00f8rnehave har formanden for udredningsteamet ansvar for inddragelse og gennemf\u00f8relse af h\u00f8ring af det konkrete dagtilbud. Visitationsudvalg til s\u00e6rligt dagtilbud samt visitation til hjemmetr\u00e6ning Det er visitationsudvalgets opgave, at: Visitere b\u00f8rn til s\u00e6rligt dagtilbud efter Servicelovens 32 - dvs. Margretheb\u00f8rnehaven samt s\u00e6rlige dagtilbud uden for Syddjurs kommune I forbindelse med visitation til specialb\u00f8rnehaven inddrages det konkrete dagtilbud i dialog og h\u00f8ring forud for den endelige visitation. Syddjurs kommune har pt. 10 fuldtidspladser i specialb\u00f8rnehave. Der holdes visitationsm\u00f8de 2 gange \u00e5rligt. Hvis for\u00e6ldre v\u00e6lger ikke at tage imod det offentlige dagtilbud, som de har f\u00e5et , har de mulighed for at s\u00f8ge om st\u00f8tte til at tr\u00e6ne deres barn i hjemmet. I den forbindelse er det visitationsudvalgets opgave, at: tr\u00e6ffe afg\u00f8relse om hjemmetr\u00e6ning p\u00e5 baggrund af indstilling fra udredningsteam vurdere om tr\u00e6ningsmetoderne er dokumenterbare vurdere om hjemmetr\u00e6ningen im\u00f8dekommer barnets behov vurdere for\u00e6ldrenes ressourcer p\u00e5 baggrund af udredningsteamets indstilling sikre at der er tilstr\u00e6kkelige oplysninger i sagen, hvis der mangler oplysninger sendes sagen tilbage til udredningsteamet Visitationsudvalget - best\u00e5r af: Leder af specialbistand (Formand) Leder af PPR Procedurer og sagsgange Der holdes 2 m\u00f8der \u00e5rligt - 1. maj og 1. november. Formand for visitationsudvalget laver dagsorden og referat af beslutninger. Der fremsendes herefter afg\u00f8relse til familien. \n\n"}