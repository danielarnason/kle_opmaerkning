{"classes":[{"id":"09.01.00","title":"Milj\u00f8reglementet i almindelighed"}],"title":"Brugerbetaling for milj\u00f8godkendelser og milj\u00f8tilsyn.","text":" Milj\u00f8ministeren har med virkning fra 1. januar 2005 indf\u00f8rt nye regler for brugerbetaling for milj\u00f8godkendelser og milj\u00f8tilsyn. Bekendtg\u00f8relsen omfatter f\u00f8lgende virksomheder, anl\u00e6g og indretninger m.v.: 1) Virksomheder m.v., der er optaget p\u00e5 listen i bilag 1 eller 2 i bekendtg\u00f8relse om godkendelse af listevirksomhed, jf. dog stk. 2. 2) Virksomheder m.v., der er omfattet af bekendtg\u00f8relse om milj\u00f8krav i forbindelse med etablering og drift af autov\u00e6rksteder. 3) Virksomheder m.v., der er omfattet af bekendtg\u00f8relse om pelsdyrfarme. 4) Dyrehold, der er omfattet af bekendtg\u00f8relse om erhvervsm\u00e6ssigt dyrehold, husdyrg\u00f8dning, ensilage m.v., og som ikke er omfattet af nr. 1, efter f\u00f8lgende regler: a) Dyrehold p\u00e5 mere end 3 dyreenheder. b) Hundepensioner og hundehandler. c) Hundekenneler og andre hundehold med mere end 9 voksne hunde (over 18 uger). 5) Vindm\u00f8ller, vindm\u00f8lleparker og vindm\u00f8llegrupper, der er omfattet af bekendtg\u00f8relse om st\u00f8j fra vindm\u00f8ller, med undtagelse af vindm\u00f8ller under 25 kilowatt. 6) Virksomheder m.v., der er optaget p\u00e5 bilag 1 i denne bekendtg\u00f8relse, jf. dog stk. 2. Desuden g\u00e6lder det at: Skydebaner, motorsportsbaner, knallertbaner, flyvepladser og ferskvandsdambrug til udkl\u00e6kning af fiskeyngel er ikke omfattet af bekendtg\u00f8relsen, hvis de i overvejende grad anvendes til ikke-erhvervsm\u00e6ssige fritids- og idr\u00e6tsaktiviteter. Afl\u00e6ggelse af jagtpr\u00f8ver, jf. bekendtg\u00f8relse om jagttegn, og undervisning i tilknytning hertil p\u00e5 skydebaner m.v. betragtes ikke som erhvervsm\u00e6ssig anvendelse. Tilsynsmyndigheden afg\u00f8r, hvorvidt en virksomhed, anl\u00e6g eller indretning m.v. som n\u00e6vnt i stk. 1 er omfattet af bekendtg\u00f8relsen. Arbejdet, der if\u00f8lge bekendtg\u00f8relsen skal betales for, omfatter blandt andet udarbejdelser af milj\u00f8godkendelser efter milj\u00f8lovens kapitel 5 og tilsynsarbejde efter milj\u00f8beskyttelseslovens kapitel 9, herunder forberedelse til tilsynet og efterf\u00f8lgende sagsbehandling. \n\n"}