{"classes":[{"id":"29.15.04","title":"Tandpleje for b\u00f8rn og unge under 18 \u00e5r"}],"title":"Om Tandplejen","text":" Indmeldelse Ved f\u00f8dslen eller ved tilflytning til kommunen tilmeldes b\u00f8rn og unge automatisk ordningen. Se l\u00e6ngere nede om valgmuligheder. Tandplejens indhold Vi l\u00e6gger v\u00e6gt p\u00e5 at: forebygge tandsygdomme tage specielle hensyn til netop dit barn, hvis du \u00f8nsker det behandling udf\u00f8res efter aftale med for\u00e6ldrene informere for\u00e6ldrene i tilf\u00e6lde af \u00e6ndringer i barnets \/ den unges tandforhold for\u00e6ldrene altid er velkomne til at ledsage barnet til tandl\u00e6ge behandling sker med mindst mulig ubehag for dit barn og uden tvang Derfor informerer vi grundigt f\u00f8r behandling og tilbyder lattergas og lokalbed\u00f8velse Serviceniveau Du f\u00e5r den f\u00f8rste henvendelse fra Tandplejen, n\u00e5r dit barn er ca. 3 m\u00e5neder gammelt. Du modtager en pjece om vores ydelser og en pjece om m\u00e6lket\u00e6nder og tandfrembrud N\u00e5r dit f\u00f8rstef\u00f8dte barn er omkring 8-9 m\u00e5neder gammelt, modtager du og dit barn en invitation til et bes\u00f8g p\u00e5 den lokale tandklinik. Her vil vi gerne snakke om tandb\u00f8rstning og de udfordringer, der kan v\u00e6re med at komme godt i gang med det, om kost, om skader p\u00e5 t\u00e6nderne og om det tandplejetilbud vi i \u00e5rene fremover vil tilbyde dit barn. Hvis du f\u00e5r flere b\u00f8rn, og gerne vil have samtalen genopfrisket kan du kontakte os og aftale en tid. Omkring 2 \u00e5rs f\u00f8dselsdagen f\u00e5r du brev fra os med en lille hilsen til dit barn. N\u00e5r dit barn n\u00e6rmer sig 3 \u00e5rs alderen indkalder vi Jer til den f\u00f8rste egentlige tandunders\u00f8gelse p\u00e5 klinikken. Ved et tandeftersyn vurderer vi dit barns behov for den n\u00e6ste unders\u00f8gelse, forebyggelse og behandling. De sundeste b\u00f8rn indkaldes til tandeftersyn ca. hver 12. m\u00e5ned. Ved st\u00f8rre behov indkalder vi dit barn oftere eksempelvis i 6 \u00e5rs t\u00e6ndernes frembrudsperiode eller hvis vi vurderer, at dit barn har \u00f8get risiko for at danne huller i t\u00e6nderne. Fra omkring 7 \u00e5rs alderen unders\u00f8ger vi de sunde b\u00f8rn og unges t\u00e6nder hver 14. - eventuelt hver 16. m\u00e5ned, indtil det kommunale tandplejetilbud slutter ved 18 \u00e5rs f\u00f8dselsdagen. Ved st\u00f8rre behov ser vi b\u00f8rn og unge oftere. Ind imellem kan der godt v\u00e6re andre aktiviteter tilpasset den enkelte. F.eks. lakeringer, fluorbehandlinger, kontrol efter tandskade, visitation vedr\u00f8rende tandregulering, behandlinger m.m. Fyldningsmaterialer Tandplejen f\u00f8lger Sundhedsstyrelsens anbefalinger vedr\u00f8rende valg af fyldningsmaterialer. Det betyder at: Tandplejens f\u00f8rste valg ved fyldninger i m\u00e6lketands\u00e6ttet er glasionomer evt. forst\u00e6rket med plast. Det er et hvidt fyldningsmateriale, der kl\u00e6ber til tanden, s\u00e5 der skal fjernes mindst muligt tandsubstans. Der er et indhold af fluor i materialet, der i et vist omfang betyder at risikoen for huller i kantomr\u00e5det er mindre. I det blivende tands\u00e6t vil plastfyldninger som udgangspunkt v\u00e6re vores f\u00f8rste valg. I s\u00e6rlige tilf\u00e6lde kan vi foresl\u00e5 en amalgamfyldning, det kan f.eks. v\u00e6re hvor det er sv\u00e6rt at t\u00f8rl\u00e6gge tanden. Tandregulering Det enkelte barns tandstilling og udvikling f\u00f8lges p\u00e5 de lokale tandklinikker. Her foreg\u00e5r ogs\u00e5 visitation til ordningen, men al behandling er samlet i R\u00f8nde. L\u00e6s mere om tandregulering her R\u00f8ntgenbilleder Vi tager r\u00f8ntgenbilleder af t\u00e6nderne, hvis det er n\u00f8dvendigt for at sikre god behandling. Brugen af r\u00f8ntgenbilleder er uundv\u00e6rlig i moderne tandpleje. R\u00f8ntgenbilledet har mange anvendelsesomr\u00e5der. Ved hj\u00e6lp af r\u00f8ntgenbilleder kan man se: begyndende huller i t\u00e6nderne. Det giver mulighed for at stoppe udviklingen af hullerne inden behandling med bor er n\u00f8dvendig om der mangler tandanl\u00e6g eller om der er for mange t\u00e6nder i k\u00e6berne t\u00e6ndernes r\u00f8dder, pladsforhold og t\u00e6ndernes lejring i k\u00e6ben N\u00e5r vi tager r\u00f8ntgenbilleder er det alts\u00e5 for at give dit barn den bedst mulige behandling. Det er meget sm\u00e5 m\u00e6ngder af r\u00f8ntgenstr\u00e5ler, der bruges til at tage billeder i munden eksempelvis mindre end den naturlige bestr\u00e5ling ved for eksempel at foretage en flyrejse. Herunder kan du se en oversigt over det samlede tandplejetilbud med v\u00e6gt p\u00e5 diagnostik og forebyggelse. \n\n"}