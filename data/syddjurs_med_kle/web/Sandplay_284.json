{"classes":[{"id":"27.27.09","title":"Familiebehandling"}],"title":"Sandplay","text":" Gennem sandlegsterapi kan man via barnets\/den unges eget univers hj\u00e6lpe, s\u00e5 barnet\/den unge finder sine egne ressourcer og redskaber til at h\u00e5ndtere den givne smerte, krise eller traume. B\u00f8rn kan have sv\u00e6rt ved at finde ord for det sv\u00e6re, men med sandkassen som metode gives mulighed for, at barnet\/den unge via egne indre helende kr\u00e6fter kan f\u00e5 bearbejdet traumer, svigt eller gr\u00e6nseoverskridende adf\u00e6rd og finde nye handlemuligheder. Derudover sigter behandlingen mod, at skabe en sammenh\u00e6ng mellem barnet\/den unges familie og \u00f8vrige netv\u00e6rk, s\u00e5 bearbejdningen, nye h\u00e5b og \u00f8nsker kan blive integreret. B\u00f8rn\/unge der har v\u00e6ret udsat for voldsomme eller traumatiserende oplevelser som f.eks. giver sig udtryk i sorg, angst eller ind\/udadreagerende adf\u00e6rd. Det kan ogs\u00e5 vise sig ved at barnet\/den unge p\u00e5tager sig en kr\u00e6nker-\/offerrolle eller viser psykosomatiske smerter s\u00e5som ondt i maven eller hovedet. Det kan aldersm\u00e6ssigt sp\u00e6nde fra 3 \u00e5r og opefter. Forl\u00f8bet: Forl\u00f8bet f\u00f8lger den almindelige procedure for opstarts- og evalueringsm\u00f8de. For s\u00e6rligt udsatte b\u00f8rn\/unge kan det v\u00e6re n\u00f8dvendigt med l\u00e6ngerevarende forl\u00f8b. Arbejdsmetoden: Barnet\/den unge pr\u00e6senteres for Sandplayrummet og med terapeuten som vidne og medspiller, udtrykker barnet sig via billeddannelse, symboler og sandet sin egen fort\u00e6lling. I denne proces vil terapeuten med n\u00e6nsomhed og omsorg g\u00e5 ind i de traumatiske oplevelser, barnet giver udtryk for. Det vil v\u00e6re v\u00e6sentligt, at der i arbejdet med det smertefulde ogs\u00e5 skabes en forbindelse til barnets\/den unges ressourcer og potentialer, s\u00e5 behandlingen b\u00e5de bliver en bearbejdning og en opdagelse af nye muligheder. Varighed: Terapien vil best\u00e5 af sessioner af ca. 1 times varighed. Alt efter barnets behov kan man m\u00f8des hver eller hver anden uge. Er barnet yngre end 10 \u00e5r vurderes det, om det vil v\u00e6re nyttigt, at omsorgspersonen er neutralt til stede under processen, da det kan v\u00e6re styrkende i forhold til det relationelle arbejde \n\n"}