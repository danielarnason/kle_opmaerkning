{"classes":[{"id":"13.06.02","title":"Salg af jord"}],"title":"Landbrugsjord ved Ebeltoft","text":" Vigtigt: BUDSFRISTEN ER UDSKUDT TIL FREDAG DEN 9. NOVEMBER KL. 12.00, da der er lavet opdateret udbudsmateriale. Du finder udbudsmaterialet nedenfor. \u00c6ndringerne best\u00e5r prim\u00e6rt i en \u00e6ndret arealopg\u00f8relse, da en del frag\u00e5r til cykelsti. Arealet, der udbydes, udg\u00f8r s\u00e5ledes samlet 2,6027 ha (26.027 kvm) og ikke som tidligere oplyst 2,7864 ha (27.864 kvm). Derudover er der nu gjort opm\u00e6rksom p\u00e5, at en stor del af matr. nr. 2ck, Ebeltoft Markjorder, er kortlagt som overdrev efter naturbeskyttelseslovens 3. Landbrugsjorden er beliggende F\u00e6rgevejen \/ \u00d8erkrogvejen, 8400 Ebeltoft og har matr nr. 2cf, 2 ck, 124a og 28c Ebeltoft Markjorder. Arealet udg\u00f8r i alt 2,7864 ha (27.864 kvm), heraf matr.nr. 2cf 2.000 m2, vej heraf 80 m2, matr.nr. 2ck 11.650 m2, 124a 2.440 m2, heraf vej 75m2 og matr.nr. 28c 11.774 m2. Matr.nr. 2cf, 2ck og 124a har ikke selvst\u00e6ndigt blad i tingbogen og skal endeligt frastykkes i forbindelse med en handel. Matr.nr. 124a og 2cf Ebeltoft Markjorder er registreret under adressen F\u00e6rgevejen 59A, 8400 Ebeltoft. Matr.nr. 28c og 2ck Ebeltoft Markjorder er registreret under adressen F\u00e6rgevejen 59B, 8400 Ebeltoft. Jorden henligger med gr\u00e6s. En del af jorden er indhegnet. Landbrugslovens erhvervelsesregler Der henvises til landbrugslovens erhvervelsesregler ved k\u00f8b af landbrugsjord, og det er alene k\u00f8bers risiko at opfylde disse betingelser. Vejledende pris kr. 417.960 kontant. Frist for afgivelse af bud er fredag den 26. oktober 2012 kl. 12.00 . Bud sendes p\u00e5 mail til direktionssekretariat@syddjurs.dk. Bud skal v\u00e6re skriftlige og angive et fast bel\u00f8b og m\u00e5 gerne overstige den vejledende pris. Salg sker som udgangspunkt til den h\u00f8jestbydende. Syddjurs Kommune er ikke forpligtet til at s\u00e6lge ejendommen til den udbudte pris, men kan v\u00e6lge at bortse fra dit \/ alle bud. Indkomne bud er fortrolige, indtil salg har fundet sted. S\u00e5fremt ejendommen ikke s\u00e6lges i budrunden, vil den efterf\u00f8lgende blive udbudt med en vejledende pris p\u00e5 kr. 417.960. Materiale Hent salgsmateriale indeholdende tingbogsattest, salgsbetingelser, tilbudsblanket, servitutter m.v. nederst p\u00e5 siden S\u00e6rlige opm\u00e6rksomhedspunkter : Landbrugsjord Jorden s\u00e6lges som landbrugsjord og m\u00e5 alene anvendes hertil. Da handlen vedr\u00f8rer landbrugsjord, er den ikke omfattet af krav om fortrydelsesret. Registrering som selvst\u00e6ndig fast ejendom Matr.nr. 2cf, 2ck og 124a Ebeltoft Markjorder er tre selvst\u00e6ndige matrikler, men er ikke endeligt frastykkede. Omkostninger i forbindelse hermed afholdes af k\u00f8ber. \n\n"}