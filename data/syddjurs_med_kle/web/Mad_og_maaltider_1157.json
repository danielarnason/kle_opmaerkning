{"classes":[{"id":"27.36.24","title":"Madservice"}],"title":"Mad og m\u00e5ltider","text":" De tilbud du kan f\u00e5 afh\u00e6nger af dine behov, og hvad du selv og andre i dit hjem kan klare. En Visitator fra kommune vil sammen med dig vurdere dine behov og tildele dig den hj\u00e6lp, du har brug for. Der er f\u00f8lgende tilbud p\u00e5 kostomr\u00e5det: Madudbringning Hvis du ikke er i stand til at st\u00e5 for madlavningen og ikke kan transportere dig hen til et spisested, kan du f\u00e5 maden bragt. Der er egenbetaling for maden. Du kan frit v\u00e6lge mellem de godkendte leverand\u00f8rer i kommunen: DjursMad [1] og Det Danske Madhus [2] Spisesteder p\u00e5 lokalcentre Hvis du ikke er i stand til at st\u00e5 for madlavningen, men godt kan transportere dig, kan du spise p\u00e5 et af Syddjurs Kommunens spisesteder p\u00e5 lokalcentrene. Hj\u00e6lp til at spise og drikke Hvis du ikke kan eller kun delvis kan indtage mad og drikke, kan du f\u00e5 hj\u00e6lp hertil, samt r\u00e5d og vejledning om sunde kostvaner Hj\u00e6lp til tilberedning af morgenmad og kold mad inklusiv mellemm\u00e5ltider Hvis du ikke eller kun delvis kan varetage tilberedningen, anretning og mellemm\u00e5ltider kan du f\u00e5 hj\u00e6lp til det, samt hj\u00e6lp til afrydning og opvask. Hj\u00e6lp til opvarmning af tilberedt mad Hvis du ikke eller kun delvist kan varetage opvarmningen og anretning af varm mad selv, kan du modtage hj\u00e6lp til opvarmning, anretning og udsk\u00e6ring af tilberedt mad, servering af drikkevarer og mellemm\u00e5ltider samt hj\u00e6lp til oprydning og opvask. Kommunen tilbereder ikke varm mad i hjemmet og foretager ikke opvask og oprydning efter g\u00e6stebes\u00f8g. Hvad koster det? Der er egenbetaling for madudbringning. Priser fra 1. januar 2013. Byr\u00e5det i Syddjurs Kommune har fastsat f\u00f8lgende priser. Udbragt mad: Hovedret og biret, k\u00f8lemad: 57 kr. Hovedret alene: 48 kr. Biret alene: 9 kr. Energidrikke: 11 kr. D\u00f8gnkost, enhedstakst 3.314 kr. pr. m\u00e5ned. De \u00f8vrige tilbud om st\u00f8tte i forbindelse med mad og m\u00e5ltider er uden egenbetaling, s\u00e5fremt du er bevilliget hj\u00e6lp hertil. Kontakt Visitation og Hj\u00e6lpemiddelafdelingen for ans\u00f8gning p\u00e5 tlf. 87 53 57 30, hverdsge kl. 8.30 - 12.00. Onsdage er lukket \n\n"}