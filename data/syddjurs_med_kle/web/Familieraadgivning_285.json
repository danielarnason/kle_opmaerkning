{"classes":[{"id":"27.27.09","title":"Familiebehandling"}],"title":"Familier\u00e5dgivning","text":" Hvis du har brug for hj\u00e6lp fordi dit barn ikke har det godt eller I har problemer i familien kan familier\u00e5dgivningen m\u00e5ske hj\u00e6lpe. I familier\u00e5dgivningen hj\u00e6lper vi b\u00f8rn og familier, der er socialt udsatte med udgangspunkt i lov om social services regler vedr. b\u00f8rn og unge med s\u00e6rlige behov. Det kan v\u00e6re I har problemer med misbrug, jeres barn mistrives, jeres barn er m\u00e5ske begyndt at lukke sig inde eller viser tegn p\u00e5 mistrivsel p\u00e5 andre m\u00e5der. I kan ogs\u00e5 have v\u00e6ret ude for arbejdsl\u00f8shed, sygdom eller andet som har gjort det sv\u00e6rt for jeres barn eller b\u00f8rn. Har du brug for hj\u00e6lp? Hvis du gerne vil tale med en familier\u00e5dgiver skal du ringe p\u00e5 87 53 53 80 Til familier\u00e5dgivningens modtagelse i Hornslet som vil hj\u00e6lpe dig med at afklare om de vanskeligheder I ellers jeres barm har, er noget familier\u00e5dgivningen kan hj\u00e6lpe med eller hj\u00e6lpe jer videre et andet sted hen. Du har ogs\u00e5 mulighed for at s\u00f8ge hj\u00e6lp i Syddjurs Kommunes \u00e5bne r\u00e5dgivning, som ligger i FamilieV\u00e6rket i Ebeltoft , hvor du ogs\u00e5 kan modtage anonym r\u00e5dgivning. F\u00f8r du kontakter os Inden du kontakter familier\u00e5dgivningens modtagelse er det en god ide, hvis du har s\u00f8gt r\u00e5dgivning i dit barns dagtilbud, hos sundhedsplejersken eller i skole. Nogle gange vil det v\u00e6re tilstr\u00e6kkeligt at tale med dem, for de kan ogs\u00e5 hj\u00e6lpe.\u00a0 Du kan ogs\u00e5 orientere her p\u00e5 siden om der er nogle organisationer, der vil kunne hj\u00e6lpe jer. Hvis dine problemer drejer sig om for\u00e6ldremyndighed, bop\u00e6l og samv\u00e6r skal du kontakte statsforvaltningen. L\u00e6s mere p\u00e5 deres hjemmeside Ved f\u00f8rste henvendelse Hvis I kontakter modtagelsen vil I blive spurgt om relevante oplysninger med henblik p\u00e5 at familier\u00e5dgiveren bedst muligt kan hj\u00e6lpe jer og afklare hvilket eventuelt st\u00f8ttebehov I eller jeres b\u00f8rn har. Hvis modtagelsen vurderer, at I har behov for mere hj\u00e6lp end r\u00e5dgivning og vejledning vil I blive tildelt en anden familier\u00e5dgiver, der s\u00e5 vil hj\u00e6lpe jer i det videre forl\u00f8b. Her vil det f\u00f8rste v\u00e6re, at der bliver lavet en b\u00f8rnefaglig unders\u00f8gelse af jeres barn eller b\u00f8rn og der vil ogs\u00e5 blive kigget p\u00e5 jeres \u00f8konomi ifht om I selv kan betale noget af st\u00f8tten. Se eksempel p\u00e5 den individuelle b\u00f8rnefaglige unders\u00f8gelse p\u00e5 socialstyrelsens hjemmeside her Fra f\u00f8rste henvendelse i modtagelsen til der kan iv\u00e6rks\u00e6ttes eventuel st\u00f8tte til jer eller jeres barn vil der typisk g\u00e5 3-5 m\u00e5neder alt efter hvad jeres henvendelse drejer sig om. Hvis der er tale om s\u00e6rlige presserende problemer dog kortere. Den konkrete st\u00f8tte Den st\u00f8tte der kan blive tildelt kan v\u00e6re meget forskellig, da den tilpasses den enkelte familie, men det kan f.eks. v\u00e6re praktisk og p\u00e6dagogisk st\u00f8tte i hjemme, samtaleforl\u00f8b, en st\u00f8ttekontaktperson eller et gruppeforl\u00f8b for enten hele familien eller barnet eller den unge. Familier\u00e5dgivningen samarbejder med Familiev\u00e6rket i Ebeltoft for at give det rette tilbud til familien. Er du barn eller ung, kan du ogs\u00e5 ringe til modtagelsen selvom du ikke har talt med dine for\u00e6ldre. \n\n"}