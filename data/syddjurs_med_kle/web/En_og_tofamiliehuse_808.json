{"classes":[{"id":"02.34.02","title":"Byggetilladelse"}],"title":"En- og tofamiliehuse","text":" Til- og nybygning\u00a0af\u00a0en- og tofamiliehuse\u00a0samt udestuer, anneks og ops\u00e6tning af altaner foruds\u00e6tter altid\u00a0 byggetilladelse . Bem\u00e6rk at der g\u00e6lder s\u00e6regne regler for boligbyggeri i\u00a0 landzone . Det er vigtigt, at du unders\u00f8ger bygningsreglementets bestemmelser samt eventuel\u00a0lokalplan og deklaration for omr\u00e5det,\u00a0f\u00f8r du indsender dit projektmateriale - se nedenfor: Her kan du finde din ejendom p\u00e5 kommunens digitale kort . Se om din ejendom er omfattet af en lokalplan og\/eller en kommuneplanramme: F\u00e5 alt projektmateriale med Du opfordres til at indsende dit projektmateriale samlet og komplet. Sagsbehandlingen kan f\u00f8rst afsluttes,\u00a0n\u00e5r alt relevant\u00a0projektmateriale er modtaget. Gennemg\u00e5 listen for at sikre at du f\u00e5r sendt alt n\u00f8dvendigt materiale med. Listen er vejledende, og kan variere afh\u00e6ngig af dit konkrete byggeprojekt. \u00a0 Situationsplan \u2013 med angivelse af koter for grunden og byggefelte t M\u00e5lsat og -fast inkl.\u00a0angivelse af terr\u00e6nkoter eller -kurver, bygningens udvendige m\u00e5l, \u00f8vrige best\u00e5ende bygninger,\u00a0afstande til henholdsvis\u00a0vej-, sti- og naboskel samt eksisterende bebyggelse samt indtegning af eventuelle byggelinjer eller -felter. Desuden angives placering og dimensioner for parkeringsarealer samt ejendommens\u00a0overk\u00f8rsel \/vejadgang. Hvis der ops\u00e6ttes solceller eller -fangere p\u00e5 terr\u00e6n skal disse ligeledes indtegnes herp\u00e5. \u00a0 Facadetegninger M\u00e5lsat og -fast inkl. angivelse af udvendige facade- og kiph\u00f8jder og indtegning af det skr\u00e5 h\u00f8jdegr\u00e6nseplan samt oplysning om materiale- og farvevalg for yderv\u00e6gge og tag. Solfanger\/solceller, der ops\u00e6ttes\u00a0p\u00e5 bygningen, skal desuden indtegnes herp\u00e5. \u00a0 Principsnit \u00a0- for udnyttelige tagetager samt hemse M\u00e5lsat og -fast med angivelse af facade- og kiph\u00f8jder m\u00e5lt fra naturligt terr\u00e6n. Desuden angives eventuel trempelh\u00f8jde og den\u00a0beregningsm\u00e6ssige h\u00f8jde for tagetagen\/hemsen. \u00a0 Principplantegning - forudnyttelige tagetager, hemse og gennemg\u00e5ende eller indskudte etager M\u00e5lsat og -fast med angivelse af trapper og gennemg\u00e5ende og\/eller indskudte etager. \u00a0 Angivelse af ejendommens fremtidige bruttoetageareal og bebyggelsesprocent \u00a0 Byggeskadeforsikring\u00a0 - kun for nye boliger Kopi af tilbud fra forsikringsselskab p\u00e5 den obligatoriske byggeskadeforsikring .\u00a0Hvis boligen opf\u00f8res af ejeren selv til ejet brug under undtagelsesbestemmelsen skal der i stedet indsendes en af ejeren underskrevet erkl\u00e6ring om fritagelse fra byggeskadeforsikringen. \u00a0 Fuldmagt Fuldmagt fra ejendommens ejer er p\u00e5kr\u00e6vet, s\u00e5fremt ejer og ans\u00f8ger ikke er samme person\/virksomhed. \u00a0 Tinglyste dokumenter, som kan v\u00e6re relevante for byggesagen Bygherren er ansvarlig for at bestemmelser i eventuelle deklarationer overholdes. Deklarationer kan rekvireres digitalt ved Tinglysningsretten . \u00a0 Oplysninger til registrering af byggeriet i BBR Alle relevante oplysninger til brug for registrering af byggeriet i Bygnings- og Boligregistret (BBR) skal fremg\u00e5 af ans\u00f8gningsmaterialet. Forskellige typer arealer bedes udspecificeret f.eks. i henholdsvis bolig, k\u00e6lder, indbygget carport og \u00e5bne overd\u00e6kninger jf. registreringsfelterne i BBR. Syddjurs Kommune opkr\u00e6ver gebyr efter g\u00e6ldende takstblad for sagsbehandlingen af en byggeans\u00f8gning. \u00a0 S\u00e5fremt du \u00f8nsker at ans\u00f8ge om: Nedsivningsanl\u00e6g eller samletank Jordvarmeanl\u00e6g Olietank, etablering\/sl\u00f8jfning af Etablering eller \u00e6ndring af overk\u00f8rsel (vejadgang) Tilladelse til midlertidig brug af vejareal \n\n"}