{"classes":[{"id":"05.02.00","title":"Private f\u00e6llesveje\/stier i almindelighed"}],"title":"Nedklassificering af offentlige boligveje til private f\u00e6llesveje","text":" Nogle boligveje har i dag status som private f\u00e6llesveje, der vedligeholdes af de tilgr\u00e6nsende grundejere, mens andre boligveje har status som offentlige veje, der vedligeholdes af kommunen. Byr\u00e5det \u00f8nsker, at der skabes en st\u00f8rre ensartethed, s\u00e5 alle sammenlignelige boligveje i fremtiden har status som private f\u00e6llesveje. Der er tale om at omklassificere de boligveje, der ikke tjener den overordnede trafikafvikling. Vejene forventes overdraget til privat vedligeholdelse i 2018. Vejene skal afleveres i god og forsvarlig stand i forhold til deres brug. En del veje bliver s\u00e5ledes sat i stand inden overdragelsen. N\u00e5r vejene er sat i stand, udarbejder kommunen en forel\u00f8big tilstandsrapport for de enkelte veje. Alle ber\u00f8rte grundejere f\u00e5r mulighed for at kommentere b\u00e5de den forel\u00f8bige tilstandsrapport og selve den p\u00e5t\u00e6nkte nedklassificering. De ber\u00f8rte grundejere f\u00e5r brev om dette i l\u00f8bet af 2016-2017. Se tidsplan og ofte stillede sp\u00f8rgsm\u00e5l \/ FAQ i menuen til venstre. Se debat p\u00e5 video og referat fra byr\u00e5dsm\u00f8det den 26\/3 - 2014 Nederst p\u00e5 siden er link til en liste over alle veje der nedklassificeres. Se oversigt over de boligveje som skal nedklassificeres p\u00e5 kortet herunder. P\u00e5 plusset i h\u00f8jre side af kortet kan t\u00e6ndes for et lag, der viser den nuv\u00e6rende vejstatus. Til h\u00f8jre for teksten her kan du se signaturforklaring til kortet. \n\n"}