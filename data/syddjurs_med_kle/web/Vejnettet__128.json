{"classes":[{"id":"05.00.00","title":"Veje og trafik i almindelighed"}],"title":"Vejnettet ","text":" Vejene i Syddjurs Kommune kan deles ind i tre hovedgrupper. Der er Statsvejene og de kommunale veje, disse veje ejes og drives af det offentlige. Derudover er der alle de private veje, der ejes af private personer eller foreninger\/ vejlaug. Statsvejene Statsvejene i Syddjurs Kommune begr\u00e6nser sig til rute 15, 16 og 21. Rute 15 str\u00e6kker sig fra Motorvejens afslutning ved L\u00f8gten og til kommunegr\u00e6nsen mellem Tirstrup og Trustrup Rute 16 er en mindre str\u00e6kning p\u00e5 ca. 3 km nord for Djurs sommerland ved Nimtofte. Rute 21 str\u00e6kker sig fra Ebeltoft F\u00e6rgehavn i syd og nordp\u00e5 til kommunegr\u00e6nsen ved Lime. Statsvejene drives og vedligeholdes af Vejcenter \u00d8stjylland, der er en underafdeling af Vejdirektoratet. Alle henvendelser om renholdelse, vintertjenste og vedligeholdelse skal derfor rettes direkte til Vejcenter \u00d8stjylland. Dette g\u00e6lder ligeledes for de eventuelle cykelstier og fortove, der ligger langs disse veje. Vejcenter Aalborg Niels Bohrs Vej 30 9220 Aalborg \u00d8st Tlf.: 7244 3333 vd@vd.dk www.vd.dk Udenfor normal telefon tid kan der rettes henvendelse til Trafikkens Informations Center (TIC) p\u00e5 tlf: 80 20 20 60 Kommunevejene De kommunale veje er alle de resterende, overordnede veje og alle Trafikvejene. Endvidere er mange af lokalvejene kommunale veje. Disse veje ejes og drives af Syddjurs Kommune, og alle henvendelser om renholdelse, vintertjeneste, myndighedssp\u00f8rgsm\u00e5l og vedligeholdelse rettes direkte til afdelingen for Veje og Trafik ved Syddjurs Kommune. Privat f\u00e6lles veje De resterende veje er alle de private f\u00e6llesveje. Ofte er det lokalvejene i de nyere udstykninger og i mange af sommerhusomr\u00e5derne. P\u00e5 landet findes ligeledes mange private f\u00e6llesveje, der her fungere som adgangsvej til et begr\u00e6nset antal boliger\/ landsteder. P\u00e5 de private f\u00e6llesveje er det ligeledes Syddjurs Kommune, afdelingen for Veje og Trafik, der er myndighed, og derfor skal henvendelser omkring myndighedssp\u00f8rgsm\u00e5l rettes hertil. \n\n"}