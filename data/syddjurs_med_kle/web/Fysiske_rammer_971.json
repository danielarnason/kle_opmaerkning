{"classes":[{"id":"01.02.00","title":"Kommuneplanl\u00e6gning og lokalplanl\u00e6gning i almindelighed"}],"title":"Fysiske rammer","text":" Byr\u00e5det \u00f8nsker, at landsbyerne udvikles med udgangspunkt i landsbyernes kvaliteter. Byr\u00e5det vil i samarbejde med borgerne forts\u00e6tte med at definere og udvikle de enkelte landsbyers og landomr\u00e5ders identitet og rolle. En gennemg\u00e5ende kvalitet ved landsbyerne og landomr\u00e5derne er f\u00e6llesskabet, plads til bev\u00e6gelse og n\u00e6rheden til naturen. Men det er i mindst lige s\u00e5 h\u00f8j grad kvaliteten af de fysiske rammer, der er v\u00e6sentlige for lokalomr\u00e5det, og sammen med borgerne underst\u00f8ttes de funktioner og samlingspunkter i landsbyerne, som bidrager til det gode liv, samv\u00e6ret og f\u00e6llesskabet. De fysiske tiltag kan best\u00e5 i blandt andet omr\u00e5defornyelse af pladser og torve samt nye og forbedrede rammer for sociale og kulturelle aktiviteter, og forsk\u00f8nnelse i form af udvendige bygningsforbedringer, oprydning af skrot og affald, samt frivillige nedrivninger af tomme og forfaldne bygninger, hvor forfaldet har en afsmittende effekt p\u00e5 omgivelserne. Derudover kan de fysiske tiltag typisk best\u00e5 i udarbejdelse af lokalplaner til sikring af eksisterende (ofte kulturhistoriske) v\u00e6rdier, i trafikale forbedringer, og etablering af fysiske m\u00f8desteder, parker, legepladser, boldbaner og lignende. Det vil vi: Forsat udarbejde udviklingsplaner og lokalplaner for landsbyerne. Udm\u00f8nte Landsbypuljen med henblik p\u00e5 bygningsforbedring og forsk\u00f8nnelse i form af nedrivning. Underst\u00f8tte det lokale initiativ i etableringen af parker, legepladser, boldbaner o.l. Vejlede om muligheder i tiloversblevne landejendomme. Vejlede om muligheder for Flexboliger. Foretage en definition og afgr\u00e6nsning af vanskeligt stillede landdistrikter, hvor der kan ske en differentieret landzoneadministration. Det g\u00f8r vi i 2014: Som led i det fortl\u00f8bende arbejde med udarbejdelse af landsbylokalplaner med fokus p\u00e5 udvikling og bevaring udarbejdes der i 2014 landsbylokalplan for landsbyen F\u00f8lle. Prioritering af Landsbypuljemidler til frivillige nedrivninger af tomme boliger i landsbyer med henblik p\u00e5 muligheder for ny bebyggelse. Prioritering af Landsbypuljemidler til bygningsforbedring af bevaringsv\u00e6rdige bygninger. Vurdering af omfanget af tomme boliger med henblik p\u00e5 opk\u00f8b til nedrivning. F\u00e6rdigg\u00f8re Projektkataloget som et digitalt dialogredskab der \u00e5rligt revideres. Deltagelse i Workshop om \u00d8kolandsbyer. MBBL (Friland). Deltagelse i Projekt Hovedgaden demonstrationsprojekt. MBBL. \n\n"}