{"classes":[{"id":"01.03.03","title":"Udstykning, bebyggelse eller \u00e6ndret anvendelse i landzone"}],"title":"Klagevejledning til landzoneafg\u00f8relser","text":" Enhver med retlig interesse i landzoneans\u00f8gningers udfald kan klage over Syddjurs Kommunes afg\u00f8relse til Natur- og Milj\u00f8klagen\u00e6vnet. Herudover kan Nationalpark Mols Bjerge samt landsd\u00e6kkende foreninger og organisationer, der som hovedform\u00e5l har beskyttelsen af natur og milj\u00f8 eller varetagelsen af v\u00e6sentlige brugerinteresser inden for arealanvendelsen, klage jf. planlovens 59. Der kan klages over s\u00e5vel retlige sp\u00f8rgsm\u00e5l som sk\u00f8nssp\u00f8rgsm\u00e5l. Det vil sige, at du f.eks. kan klage, hvis du mener at Syddjurs Kommune ikke har haft hjemmel til at tr\u00e6ffe afg\u00f8relsen, og hvis du mener, at kommunen burde have truffet en anden afg\u00f8relse. Det er en betingelse for behandling af en klage, at der forudg\u00e5ende indbetales et klagegebyr p\u00e5 500,- kr. til Natur- og Milj\u00f8klagen\u00e6vnet. Der fremsendes en gebyropkr\u00e6vning fra Natur- og Milj\u00f8klagen\u00e6vnet, n\u00e5r n\u00e6vnet har modtaget klagen fra Syddjurs Kommune. Du \/I skal benytte denne opkr\u00e6vning ved indbetaling af gebyret. Natur- og Milj\u00f8klagen\u00e6vnet modtager hverken check eller kontanter. Natur- og Milj\u00f8klagen\u00e6vnet p\u00e5begynder f\u00f8rst behandlingen af klagen, n\u00e5r gebyret er indbetalt. Betales gebyret ikke rettidigt og p\u00e5 den anviste m\u00e5de, afvises klagen fra realitetsbehandling. Se Natur- og Milj\u00f8klagen\u00e6vnets hjemmeside uddybende information om gebyr for behandling af klager. Gebyret tilbagebetales til klager s\u00e5fremt: Klagen f\u00f8rer til, at den p\u00e5klagede afg\u00f8relse \u00e6ndres eller oph\u00e6ves Klageren f\u00e5r helt eller delvist medhold i klagen Klagen afvises som f\u00f8lge af overskredet klagefrist, manglende klageberettigelse eller fordi klagen ikke er omfattet af Natur- og Milj\u00f8klagen\u00e6vnets kompetenceomr\u00e5de Det bem\u00e6rkes, at hvis den eneste \u00e6ndring af den p\u00e5klagede afg\u00f8relse er forl\u00e6ngelse af frist for efterkommelse af afg\u00f8relsen, som f\u00f8lge af den tid der er medg\u00e5et til at behandle sagen i Natur- og Milj\u00f8klagen\u00e6vnet, tilbagebetales gebyret dog ikke. En eventuel klage skal v\u00e6re skriftlig, og skal stiles til Syddjurs Kommune, Plan og Byg. Klagen skal v\u00e6re kommunen i h\u00e6nde senest 4 uger fra afg\u00f8relsens offentligg\u00f8relsesdato - inden for kontorets \u00e5bningstid. Klager over landzonetilladelser har ops\u00e6ttende virkning. Landzonetilladelsen kan derfor ikke udnyttes, f\u00f8r en eventuel klage over landzonetilladelsen er afgjort af Natur- og Milj\u00f8klagen\u00e6vnet, medmindre n\u00e6vnet bestemmer andet. \n\n"}