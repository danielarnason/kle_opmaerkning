{"classes":[{"id":"01.01.00","title":"Landsplandirektiver mv. og regional udviklingsplanl\u00e6gning i almindelighed"}],"title":"Landsbypulje \u00e5ben for ans\u00f8gninger","text":" Syddjurs Kommune har modtaget 2,6 mio. kr. fra den nationale landsbypulje og med kommunal medfinansiering er puljen i Syddjurs p\u00e5 4,3 mio. kr. Pengene kan s\u00f8ges allerede nu og vil g\u00e5 til nedrivning og bygningsforbedringer i landsbyer. Midlerne fra landsbypuljen er m\u00e5lrettet til landsbyer med f\u00e6rre end 3000 indbyggere, og der kan modtages midler til nedrivning af tomme og forfaldne bygninger, udvendige bygningsforbedringer, nedrivning af erhverv i byer og oprydning af skrot. Formand for udvalget for plan, udvikling og kultur Jesper Mathiesen udtaler: \u00a0-Selvom der er tale om begr\u00e6nsede midler, er det rigtigt gl\u00e6deligt, at vi med denne pulje kan st\u00f8tte en positiv udvikling i landsbyerne. Vi forts\u00e6tter strategien fra indsatspuljen som nu er udl\u00f8bet. Vi vil desuden fors\u00f8ge at prioritere indsatsen, der hvor vi i forvejen har planlagt byfornyelser, s\u00e5som Kolind og M\u00f8rke. Det kan dog ogs\u00e5 v\u00e6re byer som Nimtofte og Ryomg\u00e5rd, s\u00e5 vi st\u00f8tter positivt op om det gode lokale arbejde med forsk\u00f8nnelse. Erfaringerne fra landsbypuljen siger, at sagsbehandlingen om is\u00e6r bygningsforbedringer kan v\u00e6re langvarige. Kommunen opfordrer derfor interesserede borgere i at s\u00f8ge allerede nu for uddeling af midler i 2014. Man kan l\u00e6se mere om ans\u00f8gning til puljen p\u00e5 www.syddjurs.dk\/landsbypulje For yderligere oplysninger kontakt formand for udvalget for plan, udvikling og kultur Jesper Mathiesen p\u00e5 40 35 90 86 eller Arkitekt Alette Lena Skov-Hansen fra udviklingsafdelingen p\u00e5 20 46 25 22. Tildelingskriterier vedtaget af byr\u00e5det den 29. august 2013 Tomme og forfaldne boliger med en synlig beliggenhed, og hvor forfaldet har en afsmittende virkning p\u00e5 omgivelserne vil blive prioriteret h\u00f8jest.\u00a0 Boliger vil generelt blive prioriteret h\u00f8jere end erhverv. Erhvervsbygninger med en synlig beliggenhed vil blive prioriteret h\u00f8jest. Midlerne vil generelt blive prioriteret i omr\u00e5der, hvor der er en igangv\u00e6rende eller planlagt byfornyelse eller anden planl\u00e6gning i gang, herunder landsbylokalplaner. Frivillige nedrivninger uden opk\u00f8b prioriteres h\u00f8jest. Bygningsforbedring af bevaringsv\u00e6rdige ejendomme vil blive prioriteret h\u00f8jest. Bygningsforbedring i byer, hvor der er en igangv\u00e6rende eller planlagt byfornyelse i gang, prioriteres generelt. Skrot og affald der, har en synlig placering i forhold til det omkringliggende landskab, vil blive prioriteret h\u00f8jst. \u00a0 \n\n"}