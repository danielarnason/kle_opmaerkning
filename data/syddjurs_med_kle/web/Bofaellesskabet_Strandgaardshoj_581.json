{"classes":[{"id":"27.57.00","title":"Botilbud i almindelighed"}],"title":"Bof\u00e6llesskabet Strandg\u00e5rdsh\u00f8j","text":" Bof\u00e6llesskabet Strandg\u00e5rdsh\u00f8j 48 8400 Ebeltoft Midt i skoven Bof\u00e6llesskabet Strandg\u00e5rdsh\u00f8j ligger midt i skoven i Ebeltoft og er bygget i 2004. Her er plads til 10 beboere. Hver beboer har egen lejlighed, som best\u00e5r af stue med tek\u00f8kken, soverum og bad. Udenfor lejlighederne er der en overd\u00e6kket gade, hvorfra der er adgang til stort f\u00e6llesrum med k\u00f8kken, spiseplads og sofagruppe med TV. Til hver lejlighed er der en lille terrasse, ligesom der er en f\u00e6lles terrasse udenfor f\u00e6llesrummet. Hvem bor her Bof\u00e6llesskabet er for psykiatribrugere, som har behov for st\u00f8tte i dagligdagen, og som har lyst til et f\u00e6llesskab med andre i samme situation. Alle beboere f\u00e5r individuel st\u00f8tte, og desuden er der personale tilstede i f\u00e6llesrummet p\u00e5 fastsatte tidspunkter. Aldersgruppen er fra ca. 20-60 \u00e5r, og trods den store forskel i alder finder man fint ud af det med hinanden. Der er en ligelig fordeling af m\u00e6nd og kvinder. De fleste af beboerne har en form for besk\u00e6ftigelse hver dag udenfor bof\u00e6llesskabet. Praktiske oplysninger Vil du bes\u00f8ge os Hvis du vil h\u00f8re n\u00e6rmere eller aftale et bes\u00f8g, kan du kontakte Bost\u00f8tten, Strandg\u00e5rdsh\u00f8j 48, Ebeltoft. Tlf.nr. 24 49 31 57 Vil du bo her Du skal visiteres til bof\u00e6llesskabet gennem Socialcentret i Syddjurs Kommune. Hvis du er borger i en anden kommune, skal der laves en betalingsaftale mellem kommunerne. Du kan h\u00f8re n\u00e6rmere om dette, hvis du kontakter os. Socialpsykiatrisk st\u00f8tte Beboerne modtager bost\u00f8tte og hjemmehj\u00e6lp p\u00e5 lige fod med andre psykiatribrugere, der bor i eget hjem udenfor bof\u00e6llesskaberne. Om at bo her Lejlighederne udlejes efter lejeloven a Syddjurs kommune. Bof\u00e6llesskabet er oprettet efter 91 i serviceloven. Som beboer modtager man individuel bost\u00f8tte, og for at komme i betragtning til en lejlighed, skal man v\u00e6re i m\u00e5lgruppen. Livets gang Der holdes et husm\u00f8de 1 gang om ugen. Her tages alle f\u00e6lles beslutninger, og man kan diskutere emner, der har betydning for beboerne. Efter m\u00f8det spiser beboerne sammen og alle betaler et fast bel\u00f8b til mad pr. m\u00e5ned. I l\u00f8bet af ugen er der mulighed for morgenkaffe og eftermiddagskaffe. En eftermiddag hver uge bruges p\u00e5 f\u00e6lles praktiske opgaver, f.eks. reng\u00f8ring, bagning og indk\u00f8b. Der er mulighed for hygge i dagligstuen eller hos hinanden privat. Af og til planl\u00e6gges der ture i f\u00e6llesskab ud af huset. Derudover er der flere af beboerne som benytter V\u00e6restedet, som drives af frivillige i administrationsbygningen p\u00e5 Strandg\u00e5rdsh\u00f8j 48 i Ebeltoft \n\n"}