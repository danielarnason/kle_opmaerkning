{"classes":[{"id":"24.10.05","title":"Erhvervsudviklingsaktiviteter"}],"title":"Kurvekn\u00e6kker erhverv","text":" Go\u2019 Energi har lanceret projektet Kurvekn\u00e6kker Erhverv, der er et gratis tilbud til is\u00e6r sm\u00e5 og mellemstore virksomheder om vejledning til at bruge energien effektivt. Netop disse virksomheder har ofte begr\u00e6nsede muligheder for at f\u00e5 hj\u00e6lp til at s\u00e6tte fokus p\u00e5 energi, selvom besparelsespotentialet er stort. Tilbuddet underst\u00f8tter kommunens samarbejde med det lokale erhvervsliv. Vi hj\u00e6lper virksomhederne med at f\u00e5 kontante besparelser p\u00e5 energiudgifterne og dermed en gr\u00f8nnere profil og bedre konkurrenceevne. Kurvekn\u00e6kker Erhverv kan derfor v\u00e6re med til at styrke klimaet lokalt. Kurvekn\u00e6kker Erhverv er Go\u2019 Energis prim\u00e6re tilbud til private erhvervsvirksomheder.\u00a0Det er gratis og uforpligtende at v\u00e6re med, og man kan tilmelde sig p\u00e5 GoEnergi.dk\/kurveknaekker-erhverv . Erhvervskurvekn\u00e6kkere kan f\u00e5 adgang til en r\u00e6kke ydelser fra Go\u2019 Energi, bl.a.: deltagelse i erhvervsnetv\u00e6rk og faglige arrangementer om energieffektiviseringer nyhedsbreve med gode r\u00e5d om, hvordan I udnytter energien bedre mulighed for at benytte Go\u2019 Energis hotline mulighed for anvendelse af v\u00e6rkt\u00f8jet \u201dSe Elforbrug\" mulighed for anvendelse af logoet for Kurvekn\u00e6kkerne Virksomhederne tilmelder sig p\u00e5 www.goenergi.dk\/kurveknaekker-erhverv. Deltagelse i erhvervsnetv\u00e6rk Der findes i forvejen en r\u00e6kke erhvervsnetv\u00e6rk i kommunerne, og Go\u2019 Energi tilbyder at bidrage med inspiration til energibesparelser i disse netv\u00e6rk. Det kunne f.eks. v\u00e6re indl\u00e6g om ventilation, adf\u00e6rd eller energirigtige indk\u00f8b. Mere information om erhvervsnetv\u00e6rket kan f\u00e5s p\u00e5 tlf. 70 26 90 09 eller p\u00e5 en mail tilgoenergi@goenergi.dk. Hent folder om kurvekn\u00e6kkerkampagnen \u00a0 \n\n"}