{"classes":[{"id":"27.60.20","title":"St\u00f8tte til bil efter serviceloven"}],"title":"Handicapbil","text":" Handicapbil Du kan s\u00f8ge om st\u00f8tte til k\u00f8b af bil efter servicelovens 114, hvis du har en varig nedsat funktionsevne, der i v\u00e6sentlig grad vanskeligg\u00f8r dine muligheder for: at fastholde et arbejde uden brug af bil eller at gennemf\u00f8rer en uddannelse uden brug af bil eller at have aktiviteter udenfor hjemmet, som medf\u00f8rer et betydeligt behov for k\u00f8rsel med bil. Kommunen vil vurdere din ans\u00f8gning ud fra en samlet vurdering af dit helbred, dine sociale forhold og din evne til at f\u00e6rdes, fx din gangdistance. Desuden vil Kommunen vurdere, om dit transportbehov kan d\u00e6kkes bedre p\u00e5 anden vis, fx individuel handicapk\u00f8rsel, elk\u00f8ret\u00f8j, patientbefordring eller lignende. Du kan s\u00f8ge om: st\u00f8tte til k\u00f8b af handicapbil s\u00e6rlig indretning i bilen tilskud til reparation af s\u00e6rlig indretning fritagelse for betaling af gr\u00f8n efterafgift\/v\u00e6gtafgift tilskud til k\u00f8rekort Opfylder du betingelserne for st\u00f8tte til k\u00f8b af bil, ydes der et l\u00e5n svarende til billigst egnede bil. Dine \u00f8konomiske forhold har ikke betydning for, om du kan f\u00e5 st\u00f8tte til k\u00f8b af bil eller for l\u00e5nets st\u00f8rrelse. Men dine \u00f8konomiske forhold har betydning for, hvor stor en del af l\u00e5net, du skal tilbagebetale. Ans\u00f8gning om parkeringskort behandles af Danske Handicaporganisationers Brugerservice. \n\n"}