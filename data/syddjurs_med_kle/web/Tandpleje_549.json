{"classes":[{"id":"29.15.04","title":"Tandpleje for b\u00f8rn og unge under 18 \u00e5r"}],"title":"Tandpleje","text":" Hvem er omfattet? Syddjurs kommunale tandpleje tilbyder alle b\u00f8rn og unge under 18 \u00e5r gratis forebyggende og behandlende tandpleje. Hvor foreg\u00e5r det? Tandplejen tilbydes p\u00e5 4 klinikker i Syddjurs Kommune. Tandregulering er dog samlet p\u00e5 et sted. Klinikadresserne finder du her. Det er folkeregisteradressen, der er afg\u00f8rende for, hvor dit barn indkaldes. I er automatisk tilknyttet den klinik, der d\u00e6kker det skoledistrikt, I bor i. Fordelingen af skoledistrikter og skoler er s\u00e5ledes: Tandklinikken i Hornslet: Hornslet skole, \u00c5dalsskolen og M\u00f8rke skole Tandklinikken i Ryomg\u00e5rd: Marienhoffskolen Tandklinikken i R\u00f8nde: R\u00f8nde skole, Kolind Centralskole og Thorsager skole Tandklinikken i Ebeltoft: Ebeltoft skole, Molsskolen og Rosmus skole I er velkomne til at benytte en anden klinik, hvis det passer bedre. L\u00e6s mere om valgmulighederne her. S\u00e6rligt for friskoler: Elever p\u00e5 friskolerne f\u00f8lger som udgangspunkt deres folkeregisteradresse og den klinik, der d\u00e6kker det omr\u00e5de, de bor i. Eneste undtagelse er Midtdjurs friskole. Her indkaldes b\u00f8rnene som udgangspunkt p\u00e5 klinikken i Ryomg\u00e5rd. \n\n"}