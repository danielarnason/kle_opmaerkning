{"classes":[{"id":"25.02.09","title":"L\u00e5n til betaling af ejendomsskatter mv."}],"title":"L\u00e5n til betaling af ejendomsskat","text":" Hvordan s\u00f8ger du? Du kan enten udfylde ans\u00f8gning om l\u00e5n til betaling af ejendomsskatter m.v., eller f\u00e5 blanketten udleveret hos kommunen. Hvem har ret til at f\u00e5 l\u00e5n? Hvis du er boligejer, har du p\u00e5 visse betingelser mulighed for at f\u00e5 l\u00e5n fra kommunen til at betale ejendomsskatter til kommune og region - men ikke til afgifter ifm. renovation, skorstensfejning osv. Disse afgifter skal man derfor fortsat selv betale. Hvilke krav stilles der? For at f\u00e5 l\u00e5net skal du opfylde mindst en af disse betingelser: Du er fyldt 65 \u00e5r Du f\u00e5r folkepension eller f\u00f8rtidspension Du f\u00e5r delpension Du f\u00e5r efterl\u00f8n Og s\u00e5 skal du i alle tilf\u00e6lde opfylde disse betingelser: Du eller din \u00e6gtef\u00e6lle skal have fast bop\u00e6l i Danmark p\u00e5 det tidspunkt, hvor ejendomsskatten eller tilslutningsafgiften skal betales Den ejendom, du s\u00f8ger l\u00e5net til, skal indeholde en beboelse, som du eller din husstand bor i Hvis der er flere beboelseslejligheder i ejendommen, eller hvis der er erhvervslejem\u00e5l i ejendommen, kan du kun f\u00e5 l\u00e5n til den andel af udgifterne, som svarer til, hvad din beboelse er vurderet til i forhold til hele ejendommen (med udgangspunkt i den offentlige vurdering). Det er ogs\u00e5 muligt at l\u00e5ne til betaling af ejendomsskat vedr\u00f8rende et sommerhus. Det er dog kun muligt at f\u00e5 l\u00e5n til \u00e9n af ejendommene. Til sikkerhed for l\u00e5net skal der udstedes et skadesl\u00f8sbrev eller et ejerpantebrev . L\u00e5net skal indfries, hvis : Ejendommen eller en andel af ejendommen skifter ejer Ejeren d\u00f8r Hvis ejeren flytter p\u00e5 plejehjem eller d\u00f8r og ejendommen overtages af et medlem af husstanden, kan l\u00e5neordningen stilles i bero eller i nogle tilf\u00e6lde forts\u00e6tte. Dette g\u00e6lder ogs\u00e5, hvis en \u00e6gtef\u00e6lle overtager ejendommen og bliver siddende i uskiftet bo. En efterlevende \u00e6gtef\u00e6lle, som overtager ejendommen, har dog krav p\u00e5, at de bel\u00f8b + tilskrevne renter, der allerede er ydet som l\u00e5n, forbliver indest\u00e5ende (indefrosset). Hvordan s\u00f8ger du? Du kan enten udfylde ans\u00f8gning om l\u00e5n til betaling af ejendomsskatter m.v eller f\u00e5 blanketten udleveret i kommunen eller p\u00e5 Netborger. Hvor meget kan du l\u00e5ne? For at der kan ydes et l\u00e5n, er det en betingelse, at der er friv\u00e6rdi i boligen. Kommunen skal have tinglyst pant i ejendommen som sikkerhed for l\u00e5net. Pantet skal sammen med de \u00f8vrige tinglyste h\u00e6ftelser, der er i ejendommen, ligge inden for den senest offentlige vurdering. Skal du betale renter af l\u00e5net? L\u00e5net forrentes med en \u00e5rlig rente, der svarer til et gennemsnit af den effektive rente p\u00e5 alle udest\u00e5ende realkreditobligationer de 12 forudg\u00e5ende m\u00e5neder pr. 1 oktober det foreg\u00e5ende \u00e5r. I 2013 udg\u00f8r renten 2,23% Kan du tr\u00e6kke renterne fra? Du kan ikke tr\u00e6kke renterne fra p\u00e5 selvangivelsen. Ved opkr\u00e6vning eller indfrielse gives et nedslag i renter der er p\u00e5l\u00f8bet efter den 1. januar 2011. Nedslaget udg\u00f8r i 2011 33%, i 2012 32% og i 2013 31%. Hvert \u00e5r inden den 1. marts f\u00e5r du et brev fra kommunen, hvor du kan se, hvor meget du skylder, og hvilke skatter l\u00e5net har d\u00e6kket i det forl\u00f8bne \u00e5r. Hvis du vil klage Du kan ikke klage over kommunens afg\u00f8relse om l\u00e5n til betaling af ejendomsskatter. Hvis du er uenig i kommunens afg\u00f8relse, m\u00e5 du g\u00e5 til domstolene. \n\n"}