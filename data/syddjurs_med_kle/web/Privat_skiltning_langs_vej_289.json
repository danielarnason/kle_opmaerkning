{"classes":[{"id":"05.14.07","title":"Skilte, plakats\u00f8jler og transparenter - genstande p\u00e5 vejareal"}],"title":"Privat skiltning langs vej","text":" Hvis du \u00f8nsker at ops\u00e6tte skilte langs offentlige veje i Syddjurs Kommune skal du inden ops\u00e6tning opn\u00e5 kommunens tilladelse. Du kan ans\u00f8ge om tilladelse til skilt via mail til Syddjurs Kommune. Ans\u00f8gningen er ikke p\u00e5 blanketform, men vi opfordrer derimod til at du kort beskriver din ans\u00f8gning med egne ord. Af din ans\u00f8gning skal det fremg\u00e5 hvilket skilt der \u00f8nskes opsat, hvor skiltet\/skiltene \u00f8nskes opsat og en begrundelse for den \u00f8nskede skiltning. Begrundelsen skal bruges til at vurdere om den ans\u00f8gte skiltning kan godkendes. Det skal af begrundelsen fremg\u00e5 hvilken karakter virksomheden \/ sev\u00e6rdigheden \/ idr\u00e6tsanl\u00e6gget (herunder fritidsaktiviteter) har, antal bes\u00f8gende, arrangementer eller s\u00e6rlig trafikale forhold. Er det f.eks. en campingplads, kan et s\u00e6rligt trafikalt forhold v\u00e6re at vejbestyrelsen \u00f8nsker en god skiltning til campingpladserne i kommune, da campingvogne er st\u00f8rre vogntog end chauff\u00f8rerne er vant til at k\u00f8re med, og dermed \u00f8nsker vejbestyrelsen ikke fejlk\u00f8rsler med campingvogne, alene pga. deres man\u00f8vredygtighed. \n\n"}