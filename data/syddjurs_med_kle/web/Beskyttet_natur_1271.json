{"classes":[{"id":"01.05.08","title":"Beskyttede naturtyper mv."}],"title":"Beskyttet natur","text":" Naturbeskyttelseslovens 3 beskytter udvalgte naturtyper imod \u00e6ndringer. Det g\u00e6lder f\u00f8lgende naturtyper: Heder Moser og lignende Strandenge og strandsumpe Ferske enge Overdrev Naturlige s\u00f8er, hvis areal er p\u00e5 over 100 m 2 Vandl\u00f8b eller dele af vandl\u00f8b, der af milj\u00f8ministeren er udpeget som beskyttede Her kan du se omr\u00e5deudpegningerne p\u00e5 et kort. Forbud Naturbeskyttelsesloven er en forbudslov, der siger, at det ikke er tilladt at lave \u00e6ndringer i beskyttede naturtyper. \u00c6ndringerne m\u00e5 ikke ske, n\u00e5r naturtyperne enkeltvis, tilsammen eller i forbindelse med naturlige s\u00f8er p\u00e5 over 100 m 2 er st\u00f8rre end 2.500 m 2 i sammenh\u00e6ngende areal. Der m\u00e5 heller ikke foretages \u00e6ndringer i tilstanden af moser og lignende, der er mindre end 2.500 m 2 , n\u00e5r de ligger i forbindelse med en s\u00f8 eller et vandl\u00f8b af de typer, der er n\u00e6vnt herunder. Kommunen kan dispensere Kommunen er myndighed p\u00e5 beskyttet natur og kan i s\u00e6rlige tilf\u00e6lde give lov til \u00e6ndringer i beskyttede naturtyper. Der gives normalt kun tilladelser til indgreb, hvis: der er tale om s\u00e6rlige omst\u00e6ndigheder hvis indgrebet er af naturm\u00e6ssigt underordnet betydning, eller hvis indgrebet efter en samlet vurdering medf\u00f8rer en for\u00f8gelse af naturindholdet i omr\u00e5det. Der gives normalt ikke dispensation til indgreb, der er begrundet i landbrugsm\u00e6ssige, \u00f8konomiske eller rekreative interesser, selvom der kan tages hensyn til offentlighedens adgang til naturen. Drift af beskyttede naturarealer Det kr\u00e6ver ikke tilladelse at opretholde den drift (f. eks gr\u00e6sning), der hidtil har v\u00e6ret p\u00e5 arealet, men driften m\u00e5 ikke intensiveres (f. eks ved g\u00f8dskning p\u00e5 hidtil ug\u00f8dskede naturomr\u00e5der). Det er heller ikke tilladt at dr\u00e6ne omr\u00e5derne mere end hidtil, men s\u00e6dvanlig vedligeholdelse af dr\u00e6n eller vandl\u00f8b hvert 7.-10. \u00e5r eller oftere kr\u00e6ver ikke en dispensation. Ans\u00f8gning om dispensation Har du sp\u00f8rgsm\u00e5l til beskyttet natur, eller vil du sende en ans\u00f8gning om tilladelse til indgreb i et 3- beskyttet naturomr\u00e5de, kan du henvende dig til Natur- og Milj\u00f8, Syddjurs Kommune p\u00e5 f\u00f8lgende mailadresse: natur.miljoe@syddjurs.dk . Ans\u00f8gningen skal v\u00e6re begrundet. Husk at angive p\u00e5 et kort, hvad ans\u00f8gningen omfatter og anf\u00f8r matrikelnummer. Vil du vide mere om beskyttet natur, kan du l\u00e6se i folderen her: Beskyttet natur \n\n"}