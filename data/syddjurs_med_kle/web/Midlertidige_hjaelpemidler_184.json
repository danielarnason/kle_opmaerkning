{"classes":[{"id":"27.60.00","title":"Hj\u00e6lpemidler, forbrugsgoder, boligindretning m.v. i almindelighed"}],"title":"Midlertidige hj\u00e6lpemidler","text":" Udskrives du fra et sygehus med en genoptr\u00e6ningsplan , kan Syddjurs Kommune udl\u00e5ne de hj\u00e6lpemidler, der er n\u00f8dvendige for, at du selv kan klare basale daglige aktiviteter, mens din genoptr\u00e6ning st\u00e5r p\u00e5. Det midlertidige hj\u00e6lpemiddelbehov vurderes i et samarbejde med dig og sygehusets terapeuter f\u00f8r udskrivelse eller af de kommunale tr\u00e6ningsterapeuter, n\u00e5r du er kommet hjem. Det er kun sygehusets eller kommunens terapeuter, der kan bestille midlertidige hj\u00e6lpemidler. Tr\u00e6ningsterapeuterne og du er l\u00f8bende i dialog om dine behov. N\u00e5r det vurderes, at du ikke l\u00e6ngere har behov for hj\u00e6lpemidlet, er det tr\u00e6ningsterapeuternes ansvar, Hj\u00e6lpemiddelcenteret orienteres om, at hj\u00e6lpemidlet skal returneres. Hvis det i dit forl\u00f8b vurderes, at du har behov for et varigt hj\u00e6lpemiddel, vil tr\u00e6ningsterapeuterne orientere Hj\u00e6lpemiddelteamet i kommunen. Som udgangspunkt skal du selv afhente og retunerer l\u00e5nte hj\u00e6lpemidler. Hvis du har behov for et hj\u00e6lpemiddel i en periode og ikke har en genoptr\u00e6ningsplan Denne situation falder uden for lovgivningen. Her er du selv ansvarlig for anskaffelse eller leje af midlertidige hj\u00e6lpemidler og st\u00e5r ligeledes for udgifter forbundet hermed . Nogle hj\u00e6lpemidler kan lejes ved Hj\u00e6lpemiddelcenteret. For yderligere oplysninger kontaktes: Hj\u00e6lpemiddelcenteret, tlf. 87 53 61 00, 7.30-15.30, mandag - torsdag eller fredag kl. 7.30 - 12.30. \n\n"}