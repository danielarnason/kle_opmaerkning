{"classes":[{"id":"09.11.00","title":"Ekstern st\u00f8j i almindelighed"}],"title":"St\u00f8j","text":" \u00a0 Ekstern og intern st\u00f8j Med ekstern st\u00f8j menes det st\u00f8jbidrag i omgivelserne, som en virksomhed giver anledning til uden for virksomheden - og som lovgivningsm\u00e6ssigt administreres gennem Milj\u00f8lovgivningen. Dette i mods\u00e6tning til internt st\u00f8j p\u00e5 virksomheder, som lovgivningsm\u00e6ssigt administreres gennem arbejdsmilj\u00f8lovgivningen. I forbindelse med kommuneplanl\u00e6gning og lokalplanl\u00e6gning tages der h\u00f8jde for, hvor der kan gives tilladelse til at drive virksomhed. Kommuneplaner og lokalplaner kan ses her. \u00a0 Vejledende st\u00f8jkrav I den sammenh\u00e6ng spiller udsendelsen af st\u00f8j en v\u00e6sentlig rolle. Afh\u00e6ngig af hvilken omr\u00e5detype en virksomhed er placeret i, g\u00e6lder der forskellige vejledende st\u00f8jkrav. Derudover kan der blive stillet s\u00e6rlige krav til virksomheder, hvis st\u00f8judsendelsen kan p\u00e5virke andre omr\u00e5der, som gr\u00e6nser op til det omr\u00e5de, hvori virksomheden er beliggende. Dette kan fx. v\u00e6re boligomr\u00e5der. \u00a0 Listevirksomheder For listevirksomheder, der er milj\u00f8godkendt, er\u00a0st\u00f8jkrav til den enkelte virksomhed specificeret i vilk\u00e5rene for godkendelsen. Se mere om milj\u00f8godkendelse af virksomheder her . \u00a0 \u00d8vrige virksomheder For \u00f8vrige virksomheder kan der gennem p\u00e5bud stilles specifikke krav mht. tilladelig st\u00f8judsendelse. For nogle virksomhedstyper, herunder autov\u00e6rksteder, er der samtidigt en r\u00e6kke st\u00f8jrelaterede indretnings- og driftsvilk\u00e5r, der skal overholdes. Hvis du vil vide mere om vilk\u00e5rsfasts\u00e6ttelsen b\u00e5de mht. godkendelsessager og p\u00e5budssager\u00a0kan du l\u00e6se\u00a0i Milj\u00f8styrelsen vejledning nr. 5 1984 \" Ekstern st\u00f8j fra virksomheder \". \n\n"}