{"classes":[{"id":"01.05.25","title":"Fortidsminder og sten- og jorddiger"}],"title":"Sten- og jorddiger","text":" If\u00f8lge Museumsloven 29A , m\u00e5 der ikke foretages \u00e6ndringer i tilstanden af sten- og jorddiger og lignende. Beskyttelsen betyder, at sten- og jorddiger ikke m\u00e5 \u00e6ndres eller fjernes. Beskyttelsen omfatter: stendiger diger, der ejes af offentlige myndigheder diger, der ligger p\u00e5 eller afgr\u00e6nser naturtyper, beskyttede efter Naturbeskyttelseslovens 3 diger, som er indtegnet p\u00e5 seneste udgave f\u00f8r 1. juli 1992 af Kort- og Matrikelstyrelsens 4 sys-kort (1:25.000). Museumslovens 29A g\u00e6lder ikke for diger, der ligger i byzone eller sommerhusomr\u00e5de, diger omkring kirkeg\u00e5rde, havediger og kystbeskyttelsesdiger. Dispensationer Dyrkningsm\u00e6ssige ulemper vil som regel ikke i sig selv kunne begrunde en dispensation. Fjernelse af hele diger eller l\u00e6ngere digestr\u00e6kninger vil normalt ikke kunne tillades. Det kr\u00e6ver ogs\u00e5 en tilladelse fra kommunen at lave en gennemk\u00f8rsel i et dige. Normalt vil det v\u00e6re muligt at f\u00e5 dispensation til mindre gennembrud af et dige, s\u00e5 maskiner kan passere. Den vedligeholdelse, man hidtil har foretaget, m\u00e5 forts\u00e6tte og kr\u00e6ver ikke nogen tilladelse. Mindre reparationer af stendiger m\u00e5 ogs\u00e5 foretages uden dispensation. Ans\u00f8gning om tilladelse Ans\u00f8gning om tilladelse til indgreb i et beskyttet dige sendes til: Syddjurs Kommune Natur og Milj\u00f8 Lundbergsvej 28400 Ebeltoft Telefon: 87 53 5410 E-mail syddjurs@syddjurs.dk Ans\u00f8gningen skal v\u00e6re begrundet. Husk at angive p\u00e5 et kort, hvad ans\u00f8gningen omfatter og anf\u00f8r matrikelnummer.Der foretages herefter en besigtigelse, hvor digets tilstand, dets kulturhistoriske, natur- og landskabsm\u00e6ssige v\u00e6rdi bed\u00f8mmes. Afg\u00f8relse Dette l\u00e6gges til grund for en forel\u00f8big vurdering, som sendes til ans\u00f8geren. Ans\u00f8geren har derefter 3 uger til at kommentere den forel\u00f8bige vurdering. Kommunen tr\u00e6ffer afg\u00f8relse p\u00e5 baggrund af den forel\u00f8bige vurdering og ans\u00f8gerens evt. kommentarer. En afg\u00f8relse kan forventes senest 8 uger efter kommunen har modtaget kommentarer fra ans\u00f8geren. Klageberettigede Der kan klages over afg\u00f8relsen til Natur- og Milj\u00f8klagen\u00e6vnet af: ans\u00f8ger ejeren af ejendommen offentlige myndigheder lokale foreninger og organisationer, som har v\u00e6sentlig interesse i afg\u00f8relsen landsd\u00e6kkende foreninger og organisationer, som har beskyttelse af natur og milj\u00f8 eller rekreative interesser som form\u00e5l. \n\n"}