{"classes":[{"id":"84.07.00","title":"Valg til Europa-Parlamentet i almindelighed"}],"title":"Overf\u00f8rsel til et andet afstemningssted p\u00e5 afstemningsdagen","text":" Som v\u00e6lger er du tilknyttet et bestemt afstemningssted p\u00e5 valgdagen. Du kan kun stemme p\u00e5 det afstemningssted, som du er tilknyttet. Du kan overf\u00f8res til et andet afstemningssted, hvis du har et handicap eller nedsat f\u00f8rlighed. Reglerne for at blive overf\u00f8rt til et andet afstemningssted p\u00e5 valgdagen til Europaparlamentsvalg findes i Europaparlamentsvalgloven: 25, stk. 2, 1. pkt.: En v\u00e6lger kan efter ans\u00f8gning afgive sin stemme p\u00e5 valgdagen p\u00e5 et andet afstemningssted i sin bop\u00e6lskommune end det, v\u00e6lgeren er tilknyttet i henhold til valglisten, jf. 14, s\u00e5fremt \u00e6ndringen af afstemningssted er begrundet i v\u00e6lgerens handicap eller nedsatte f\u00f8rlighed. Reglerne for at blive overf\u00f8rt til et andet afstemningssted p\u00e5 afstemningsdagen til folkeafstemninger findes i folketingsvalgloven: 99, stk. 2, 1. pkt.: En v\u00e6lger kan efter ans\u00f8gning afgive sin stemme p\u00e5 afstemningsdagen p\u00e5 et andet afstemningssted i sin bop\u00e6lskommune end det, v\u00e6lgeren er tilknyttet i henhold til valglisten, jf. 96, s\u00e5fremt \u00e6ndringen af afstemningssted er begrundet i v\u00e6lgerens handicap eller nedsatte f\u00f8rlighed. Ethvert forhold, som vedr\u00f8rer dit handicap eller nedsatte f\u00f8rlighed, vil kunne begrunde en \u00e6ndring af afstemningssted. Det kan for eksempel v\u00e6re, hvis du sidder i k\u00f8restol og har brug for at blive overf\u00f8rt til et afstemningssted med handicapvenlige fysiske adgangsforhold. Hvis du \u00f8nsker at blive overf\u00f8rt til et andet afstemningssted p\u00e5 valgdagen, skal du sende eller indlevere din ans\u00f8gning til din kommune. \n\n"}