{"classes":[{"id":"09.08.13","title":"Omr\u00e5deklassificering"}],"title":"Omr\u00e5deklassificering","text":" Hvad er omr\u00e5deklassificering? Fra den 1. januar 2008 er alle byzoner i Syddjurs Kommune som udgangspunkt klassificeret som lettere forurenede omr\u00e5der jf. 50a i Jordforureningsloven . Den lettere forurenede jord er ofte et resultat af diffus forurening. Diffus jordforurening er opst\u00e5et gennem l\u00e6ngere tids spredning eller opblanding af forureningsbidrag fra forskellige kilder som for eksempel skorstensr\u00f8g fra tidligere industri, r\u00f8g fra kakkelovne, bilos, b\u00e5lpladser, fyrv\u00e6rkeri osv. Omr\u00e5deklassificeringen betyder, at n\u00e5r der for eksempel i forbindelse med byggeri skal flyttes jord fra ejendomme i byzone, s\u00e5 skal jordflytningen anmeldes til kommunen. Der skal desuden foreligge analyser af jorden. Omr\u00e5deklassificeringen skal forhindre, at lettere forurenet jord flyttes til uforurenede omr\u00e5der. Kommunen har mulighed for via et regulativ at udtage arealer fra omr\u00e5deklassificeringen, s\u00e5fremt disse opfylder nogle s\u00e6rlige krav beskrevet i Milj\u00f8styrelsens vejledning om omr\u00e5deklassificering . Det er prim\u00e6rt nyere omr\u00e5der i byzonen, der kan udtages - f.eks. nyere boligudstykninger. Jordstyringsregulativ Syddjurs Kommune har udarbejdet et jordstyringsregulativ med udpegning af omr\u00e5der , der er udtaget af klassificeringen. Regulativet indeholder endvidere nye regler for h\u00e5ndtering og flytning af jord. Se regulativet i bilag nederst p\u00e5 siden. Flytning af omr\u00e5deklassificeret jord Bor du i et byomr\u00e5de, hvor jorden er klassificeret som lettere forurenet, betyder det, at du skal anmelde til Syddjurs Kommune, hvis du flytter jord v\u00e6k fra din ejendom. Anmeldelsen skal ske via anmeldeskemaet i h\u00f8jre side. I jordflytningsbekendtg\u00f8relsen er der en oversigt over det antal jordpr\u00f8ver, der skal udtages p\u00e5 din ejendom, n\u00e5r du skal flytte jord. Syddjurs Kommune kan udpege delomr\u00e5der indenfor de omr\u00e5deklassificerede arealer, som fritages fra analysepligten. Syddjurs Kommune har pt. ingen analysefrie omr\u00e5der. Hvis du skal bortskaffe 1 m 3 jord eller derunder fra en privat ejendom, kan du k\u00f8re jorden til en af kommunens genbrugspladser uden forudg\u00e5ende jordpr\u00f8ver og anmeldelse (kraftig forurenet jord og jord fra kortlagte ejendomme modtages ikke p\u00e5 genbrugspladserne, men skal bortskaffes til godkendt modtageanl\u00e6g). Flytning af forurenet eller forureningskortlagt jord P\u00e5 ejendomme, hvor der er en kendt eller kortlagt jordforurening (V1 og V2), skal der inden gravearbejde eller jordflytning rettes henvendelse til Natur og Milj\u00f8 i Syddjurs Kommune. Der skal udarbejdes en jordh\u00e5ndteringsplan for disse arealer, som beskriver jordens h\u00e5ndtering og flytning. Jordh\u00e5ndteringsplanen skal godkendes af kommunen inden jordflytningen kan anmeldes. Flytning af \u00f8vrigt jord Der kan v\u00e6re tilf\u00e6lde, hvor jord der ikke er omfattet af jordflytningsbekendtg\u00f8relsens regler, og som ikke mist\u00e6nkes for at v\u00e6re forurenet, \u00f8nskes dokumenteret ren ved analyse. Denne type jord kan typisk screenes med 1 jordpr\u00f8ve pr. 120 tons for indhold af total kulbrinter, tj\u00e6restoffer (PAH er) og tungmetaller. Ved screening af jorden kontaktes kommunen. Sundhedsvejledning I Milj\u00f8styrelsens sundhedsvejledning kan du l\u00e6se om de forholdsregler, du skal tage, hvis du bor p\u00e5 en ejendom, hvor jorden er kategoriseret som lettere forurenet. Se bilag nederst p\u00e5 siden. Du kan p\u00e5 Milj\u00f8styrelsens hjemmeside l\u00e6se mere om reglerne. Hvis du har sp\u00f8rgsm\u00e5l i \u00f8vrigt, kan du kontakte Natur og Milj\u00f8 p\u00e5 tlf. nr. 87535243 eller via mail: natur.miljoe@syddjurs.dk. \n\n"}