{"classes":[{"id":"01.02.00","title":"Kommuneplanl\u00e6gning og lokalplanl\u00e6gning i almindelighed"}],"title":"Baggrund og form\u00e5l","text":" N\u00e6rv\u00e6rende landdistriktspolitik er et resultatet af den dialog, der har p\u00e5g\u00e5et med kommunens distriktsr\u00e5d, LAG bestyrelsen, foreninger og r\u00e5d gennem de sidste \u00e5r. Med andre ord samler landdsitriktspolitikken op p\u00e5 den konstruktive dialog, der har foreg\u00e5et i forbindelse med blandt andet udarbejdelsen af. Syddjurs Kommunes Planstrategi 2011 Syddjurs Kommuneplan 2013. Projektkataloget omfattende planer for kommunens landsbyer Civilsamfundsstrategien. Landdistriktspolitikken skal derudover ses i naturlig sammenh\u00e6ng med kommunens sektorpolitikker og \u00f8vrige planer - herunder i s\u00e6rlig grad: Syddjurs Kommunes Politik for Kultur og Fritid Lokalt engagement , vedtaget 30. april 2009. Temah\u00e6ftet Landomr\u00e5der . Grundlag for arbejdet vedr\u00f8rende bos\u00e6tning i Kommuneplan 2013. Kulturkommune p\u00e5 vej. Kulturpolitik for Syddjurs Kommune (under udarbejdelse efter\u00e5ret 2013) Landdistriktspolitikken har s\u00e5ledes ikke til form\u00e5l at omhandle omr\u00e5der, der allerede er defineret og politisk behandlet i kommuneplan og sektorpolitikker - herunder skolepolitikker, \u00e6ldrepolitikker og trafikplaner. I stedet s\u00e6tter landdistriktspolitikken fokus p\u00e5, hvorledes bos\u00e6tning kan fremmes med udgangspunkt i den fysiske planl\u00e6gning, i kulturen og naturv\u00e6rdierne og i en erhvervsudvikling, der fremmer etableringen af arbejdspladser ogs\u00e5 i kommunens landomr\u00e5der. Sidst men ikke mindst er det landdistriktspolitikkens form\u00e5l sammen med borgerne at dr\u00f8fte, hvordan kommunen bedst kan st\u00f8tte op omkring de lokale ildsj\u00e6le og det lokale initiativ, der er afg\u00f8rende for udviklingen af kommunens landomr\u00e5der. Landdistriktspolitikken er udformet som en digital politik og er derfor en dynamisk politik, der let kan revideres. Projektkataloget, der er resultatet af en omfattende dialog med landomr\u00e5dernes borgere og beskriver \u00f8nskerne for de enkelte landomr\u00e5der g\u00f8res ligeledes digitalt, s\u00e5 det fremst\u00e5r som et dynamisk dialogv\u00e6rkt\u00f8j. Det er \u00f8nsket, at projektkataloget som udgangspunkt revideres en gang \u00e5rligt i dialog med de lokale repr\u00e6sentanter. Projektkataloget kan indtil da tilg\u00e5s som pdf via Syddjurs Kommuneplan 2013 under Bos\u00e6tning og Byudvikling. Det fysiske milj\u00f8. http:\/\/syddjurs.odeum.com\/dk\/kommuneplan\/bosaetning_og_byudvikling\/det_fysiske_miljoe\/det_fysiske_miljoe.htm \n\n"}