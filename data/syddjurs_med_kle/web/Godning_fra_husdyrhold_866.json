{"classes":[{"id":"09.17.00","title":"Husdyrbrug i almindelighed"}],"title":"G\u00f8dning fra husdyrhold","text":" P\u00e5 denne side kan du l\u00e6se om: afstandsregler for opbevaring af husdyrg\u00f8dning opbevaring af flydende husdyrg\u00f8dning beholderalarm og -barriere opbevaring af fast g\u00f8dning, og hvad m\u00e5 jeg l\u00e6gge i markstak Afstandsregler Stalde og lignende indretninger til dyr, samt m\u00f8ddinger og \u00e5bne beholdere til husdyrg\u00f8dning, skal opfylde afstandskravene i Husdyrg\u00f8dningsbekendtg\u00f8relsen. Du kan finde bekendtg\u00f8relsen her . Flydende husdyrg\u00f8dning - opbevaring Flydende husdyrg\u00f8dning kan opbevares i lukkede eller \u00e5bne beholdere. Der stilles krav om, at opbevaringsanl\u00e6ggene har en tilstr\u00e6kkelig opbevaringskapacitet. Denne vil normalt svare til mindst 9 m\u00e5neders tilf\u00f8rsel. For kv\u00e6gbrug, hvor 2\/3 af dyreenhederne udg\u00f8res af kv\u00e6g, der g\u00e5r ude i sommerhalv\u00e5ret, er der dog krav til normalt mindst 7 m\u00e5neders kapasitet. Beholdere Beholdere for flydende husdyrg\u00f8dning skal v\u00e6re forsynet med fast overd\u00e6kning i form af flydedug, teltoverd\u00e6kning eller lignende. Denne udelades, hvis der i stedet etableres t\u00e6t overd\u00e6kning, f.eks. i form af naturligt flydelag, eller anden t\u00e6t overd\u00e6kning p\u00e5 beholderen. Beholderalarm Afh\u00e6ngigt af en gyllebeholders geografiske beliggenhed, kan den v\u00e6re omfattet af krav om beholderalarm, beholderbarriere eller terr\u00e6n\u00e6ndring (se infoboks). Ansvaret for at overholde disse krav p\u00e5hviler den enkelte beholderejer. Det er s\u00e5ledes dennes ansvar at f\u00e5 afklaret, om en beholder er omfattet af et eller flere af kravene i bestemmelsen. S\u00e5fremt en landbrugsvirksomhed ikke overhold de ovenn\u00e6vnte krav, vil det give anledning til indberetning til NaturErhvervstyrelsen, hvilket kan betyde et tr\u00e6k i st\u00f8tten\/enkeltbetalingen Reglerne for beholderalarm Alle gyllebeholdere, der ligger 100 meter eller n\u00e6rmere til et vandl\u00f8b eller s\u00f8er over 100 m 2 , skal v\u00e6re udstyret med et alarmsystem. Alle gyllebeholdere, der ligger 100 meter eller n\u00e6rmere til et vandl\u00f8b eller s\u00f8er over 100 m 2 og indenfor et risikoomr\u00e5de skal, udover en alarm, ogs\u00e5 etablere en gyllebarriere. Alle gyllebeholdere, der ligger indenfor et risikoomr\u00e5de, men er beliggende mere end 100 meter fra et vandl\u00f8b eller s\u00f8er over 100 m 2 skal, udover en alarm, ogs\u00e5 etablere en terr\u00e6n\u00e6ndring. Risikoomr\u00e5de : et risikoomr\u00e5de er i denne sammenh\u00e6ng omr\u00e5der, hvor terr\u00e6net skr\u00e5ner med en gennemsnitlig h\u00e6ldning p\u00e5 mere end 6 grader m\u00e5lt fra beholderen til n\u00e6rmeste vandl\u00f8b eller s\u00f8 st\u00f8rre end 100 m 2 . Terr\u00e6n\u00e6ndring : er en \u00e6ndring i terr\u00e6net, der mindst kan tilbageholde 25 m 3 flydende husdyrg\u00f8dning. Kilder: Husdyrg\u00f8dningsbekendtg\u00f8relsen (bekendtg\u00f8relse Nr. 915 af 27. juni 2013) samt Milj\u00f8styrelsens vejledning til kravene i husdyrg\u00f8dningsbekendtg\u00f8relsen om etablering af beholderbarrierer, terr\u00e6n\u00e6ndringer og beholderalarmer. Egenkontrol I den forbindelse skal driftsherren - som led i en egenkontrolordning - l\u00f8bende og regelm\u00e6ssigt mindst \u00e9n gang om m\u00e5neden f\u00f8re optegnelser i en logbog. Hvis der er erfaringer med, at overd\u00e6kningen p\u00e5 en beholder i perioder forsvinder helt eller delvist, skal kontrollen foretages oftere. Du kan finde skema til logbog og vejledningen p\u00e5 Milj\u00f8ministeriets hjemmeside. Opbevaring af fast g\u00f8dning Oplagring af fast g\u00f8dning m\u00e5 kun ske p\u00e5 m\u00f8ddinger, der er indrettet efter bestemmelserne i husdyrg\u00f8dningsbekendtg\u00f8relsen eller i en t\u00e6t lukket container, placeret p\u00e5 et bef\u00e6stet areal med afl\u00f8b til en m\u00f8ddingsaftbeholder eller lignende. Kun g\u00f8dning fra heste og mink m\u00e5 opbevares i container. St\u00f8rrelse og afl\u00f8bsforhold M\u00f8ddingens sider skal som minimum best\u00e5 af en 1 m h\u00f8j mur eller en 2 m bred randbel\u00e6gning. M\u00f8ddingbund og randbel\u00e6gning samt bel\u00e6gning ved indk\u00f8rsel i m\u00f8ddingen skal som minimum have 3 pct. fald mod afl\u00f8b. Afl\u00f8b skal f\u00f8res til en m\u00f8ddingsaftbeholder eller lignende. Lagre af fast g\u00f8dning uden daglig tilf\u00f8rsel skal overd\u00e6kkes med kompostdug eller luftt\u00e6t materiale straks efter udl\u00e6gning. P\u00e5 hjemmesiden Videncentret for Landbrug kan du blandt andet finde f\u00f8lgende byggeblade: byggeblad om m\u00f8ddingsplads med 2 meter randzone byggeblad om opf\u00f8relse af m\u00f8ddingsplads med afgr\u00e6nsningsmur byggeblad om container til opsamling af fast g\u00f8dning Hvad m\u00e5 jeg l\u00e6gge i markstak? Som hovedregel skal fast husdyrg\u00f8dning (inkl. dybstr\u00f8else) opbevares i en m\u00f8dding med fast bund og afl\u00f8b. Kompost m\u00e5 dog opbevares i marken, hvis t\u00f8rstofprocenten er mindst 30 % for hvert delparti. For at g\u00f8dning er kompostlignende, skal det som hovedregel have ligget i stalden i 3-4 m\u00e5neder. Dybstr\u00f8else fra svin Dybstr\u00f8else fra svin, uden separat g\u00f8deareal er en undtagelse. Svin fordeler ikke g\u00f8dning naturligt over hele g\u00f8dningsm\u00e5tten, som f.eks. kv\u00e6g g\u00f8r. Der er derfor risiko for, at g\u00f8dningsm\u00e5tten bliver uhomogen med omr\u00e5der, hvor t\u00f8rstofindholdet er betydelig under 30 %. For at modvirke risikoen for udvaskning fra markstakke fra s\u00e5danne stalde, skal der udl\u00e6gges betydelige m\u00e6ngder halm p\u00e5 jorden under markstakken, f.eks. et lag svarende til et stempelslag af en bigballe. Afstandskrav for markstakke Markstakken skal overholde de samme afstandskrav som m\u00f8ddingspladser, stalde m.m. Stakkene m\u00e5 h\u00f8jst ligge samme sted i 12 m\u00e5neder og m\u00e5 ikke placeres samme sted igen f\u00f8r efter 5 \u00e5r. Det anbefales, at markstakke placeres med st\u00f8rst mulig afstand til naboer, og stakkene skal placeres mindst 30 meter fra skel og behandles med fluebek\u00e6mpelsesmidler. \n\n"}