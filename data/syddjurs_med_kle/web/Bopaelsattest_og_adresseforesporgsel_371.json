{"classes":[{"id":"23.05.00","title":"Folkeregistrering i almindelighed"}],"title":"Bop\u00e6lsattest og adresseforesp\u00f8rgsel","text":" Bop\u00e6lsattest Har du brug for at kunne dokumentere din nuv\u00e6rende eller tidligere adresser, kan du anvende selvbetjeningsl\u00f8sningen \u00f8verst til h\u00f8jre. Selvbetjeningsl\u00f8sningen kr\u00e6ver NemID og betalingskort (dankort eller visa\/dankort) til betaling af gebyr. Udover dine bop\u00e6lsforhold kan du ogs\u00e5 f\u00e5 tilf\u00f8jet dit statsborgerskab, tidligere navne og \u00e6gteskabelige status p\u00e5 din bop\u00e6lsattest. Bop\u00e6lsattesten kan f\u00e5s p\u00e5 dansk, engelsk eller tysk og koster 50 kr. at f\u00e5 udstedt. Du betaler online med betalingskort. Det er ikke muligt, efter bestilling af bop\u00e6lsattesten at fortryde k\u00f8bet og f\u00e5 bel\u00f8bet retur. Adresseforesp\u00f8rgsel Privatpersoner og virksomheder kan anvende selvbetjeningsl\u00f8sningen \u00f8verst til h\u00f8jre. Selvbetjeningsl\u00f8sningen kr\u00e6ver betalingskort (dankort eller visa\/dankort) til betaling af gebyr. Du kan med denne selvbetjeningsl\u00f8sning s\u00f8ge efter andre personers nuv\u00e6rende folkeregisteradresse. Du skal for personen du s\u00f8ger angive navn og minimum \u00e9n af f\u00f8lgende oplysninger: Personnummer F\u00f8dselsdato Tidligere adresse Jo flere oplysninger der angives jo bedre er chancerne for at finde adresseoplysninger om personen. Hvis personen kan entydigt identificeres og ikke har beskyttet adresse, vil du med det samme modtage svar p\u00e5 din foresp\u00f8rgsel. Hvis personen ikke kan entydigt identificeres eller har beskyttet adresse, vil kommunens sagsbehandling afg\u00f8re, om du vil kunne f\u00e5 oplyst personens nuv\u00e6rende adresse. Det koster 50 kr. per person du foresp\u00f8rger, der betales med betalingskort. Det er ikke muligt efter bestilling af adresseforesp\u00f8rgslen, at fortryde k\u00f8bet og f\u00e5 bel\u00f8bet retur. Foresp\u00f8rgsel p\u00e5 adresser fra f\u00f8r 1971 vedr\u00f8rende de tidligere R\u00f8nde, Midtdjurs og Ebeltoft Kommuner kan rettes skriftligt til Borgerservice. Foresp\u00f8rgsel p\u00e5 adresser fra f\u00f8r 1971 vedr\u00f8rende tidligere Rosenholm Kommune skal rettes til Landsarkivet for N\u00f8rrejylland . \n\n"}