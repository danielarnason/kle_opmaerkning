{"classes":[{"id":"85.11.00","title":"Etablering og udvikling af IT-systemer i almindelighed"}],"title":"Egenudvikling","text":" Digitalisering giver gevinst Gevinsterne ved digitalisering skal realiseres bladt andet gennem mere forpligtende samarbejde og \u00f8get v\u00e6gt p\u00e5 innovation. I forbindelse med digitaliseringen i Syddjurs Kommune har vi de senere \u00e5r f\u00e5et \u00f8get fokus p\u00e5 mulighederne hvis vi selv udvikler de borger- og medarbejdern\u00e6re l\u00f8sninger vi har brug for. Vi arbejder derfor m\u00e5lrettet med innovation og egenudvikling. Skr\u00e6ddersyede l\u00f8sninger Digitaliseringsafdelingen underst\u00f8tter dermed kommunens fagomr\u00e5der i hele processen; fra den indledende id\u00e9udvikling, design og brugervenlig struktur - til den k\u00f8reklare l\u00f8sning. Afdelingen tager udgangspunkt i borgernes og medarbejdernes \u00f8nsker og behov, r\u00e5dgiver og kommer med input til l\u00f8sningen. Syddjurs Kommune har derfor sine egne udviklings- og GIS-teams i digitaliseringsafdelingen. De hj\u00e6lper kollegaerne i fagomr\u00e5derne med en r\u00e6kke af vidt forskellige udviklings jobs - lige fra almindelige webformularl\u00f8sninger til mere komplekse l\u00f8sninger med specialprogrammering: Opgaver for udviklingsteam og GIS-team Drift, udvikling og opbygning af lokalt datavarehus og LIS-Portal (ledelsesinformationsportal) Dataintegration imellem fagsystemer Egenudviklet formularsystem Teknisk ansvar for kommunens generelle webl\u00f8sninger baseret p\u00e5 Drupal og IntraNote Udvikling og implementering af tekniske webl\u00f8sninger skr\u00e6ddersyet til de enkelte afdelinger Udvikling og vedligehold af \u00c5ben indsigt, der giver borgere adgang til en kvart million dokumenter fra vores sagsbehandlingssystem Ansvarlig for vedligehold af Geografisk Informationssystem og besl\u00e6gtede programmer Arbejdet er v\u00e6rdifuldt, fordi det g\u00f8r det muligt for Syddjurs Kommune at lave produkter, der er tilpasset netop vores behov. Vi kan i mange tilf\u00e6lde udvikle produkterne b\u00e5de bedre og billigere selv, til gavn for hele kommunen. Nogle af succeshistorierne handler om eksempelvis digitale bevilligsark til de sociale omr\u00e5der og landets bedste webapplikation til indberetning af tjenestek\u00f8rsel. Nedenfor kan du se produktblade p\u00e5 flere af Syddjurs egenudviklede l\u00f8sninger. \n\n"}