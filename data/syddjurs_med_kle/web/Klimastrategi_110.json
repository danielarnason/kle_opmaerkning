{"classes":[{"id":"00.16.00","title":"Fors\u00f8gs- og udviklingsarbejde i almindelighed"}],"title":"Klimastrategi","text":" Strategien er formuleret i kommunens klimaplan, og den f\u00f8lger to spor: Der er opstillet retningslinjer og m\u00e5l for at f\u00e5 reduceret CO 2 udledningen gennem energibesparelser og ved fremme af CO 2 neutral energikilder. Endvidere er der opstillet retningslinjer for tilpasning af vore bygninger og infrastruktur til fremtidens klima. Kommunens samlede energiforbrug for 2009 er opgjort til 5.433 TJ svarende til en udledning af 291.000 tons CO 2 eller godt 7 tons CO 2 om \u00e5ret per indbygger. Klimaplanens m\u00e5ls\u00e6tninger om is\u00e6r at f\u00e5 mere fjernvarme samt udskifte oliefyr og elvarme til vedvarende energikilder vil reducere kommunens samlede CO 2 udledning med ca. 35 pct. frem til \u00e5r 2020 p\u00e5 trods af, at vi bliver flere indbyggere i kommunen. Klimastrategien indeholder 4 indsatsomr\u00e5der: Energibesparelse i kommunens egne bygninger og institutioner Varmeplanl\u00e6gning, der har til form\u00e5l at fortr\u00e6nge olie og el som prim\u00e6re varmekilder til fordel for biomassebaseret fjernvarme og \u00f8get anvendelse af vedvarende energi. Retningslinier for klimatilpasning af bygninger og infrastruktur. Strategiske samarbejder med virksomheder og organisationer, der vil bidrage med at opfylde kommunens m\u00e5ls\u00e6tninger p\u00e5 energi- og klimaomr\u00e5det. \n\n"}