{"classes":[{"id":"01.06.00","title":"Geografiske informationssystemer i almindelighed"}],"title":"Matrikelkort","text":" Matrikelkortet beskriver de juridiske ejendomsgr\u00e6nser og vejrettigheder. Desuden vises ogs\u00e5 fredskovsbelagte arealer og strandbeskyttelseslinjer. Ovenfor ses et udsnit af et h\u00e5ndtegnet matrikelkort over T\u00e5strup-Feldballe. kortet er fra 1836. Nedenfor ses et moderne matrikelkort i samme omr\u00e5de. Matrikelkortet er i mange omr\u00e5der et gammelt kort, som er digitaliseret. Det skal derfor betragtes som et vejledende kort, hvor skelgr\u00e6nserne ikke n\u00f8dvendigvis falder sammen med de synlige brugsgr\u00e6nser i landskabet. Kortet kan derfor ikke anvendes til f.eks. m\u00e5ltagning. \u00d8nsker du et n\u00f8jagtigt matrikelkort over en ejendoms matrikelskel, skal du henvende dig til en landinspekt\u00f8r eller Kort- og Matrikelstyrelsen. L\u00e6s mere om matrikelkort p\u00e5 Kort og Matrikelstyrelsens hjemmeside . Pr\u00f8v ogs\u00e5 Kort Matrikelstyrelsens online tjeneste, Find et sted , hvor du kan taste en adresse ind og se hvordan omr\u00e5det ser ud i dag sammenlignet med et historisk kort. \n\n"}