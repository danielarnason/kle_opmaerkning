{"classes":[{"id":"03.12.20","title":"Beboerklagen\u00e6vnets oprettelse og funktion mv."}],"title":"Hvilke sager kan indbringes for beboerklagen\u00e6vnet?","text":" B\u00e5de lejer og udlejer kan som udgangspunkt indbringe sager for beboerklagen\u00e6vnet. Beboerklagen\u00e6vnets sekretariat kan alene vejlede generelt. Vejledningen kan f.eks. g\u00e5 ud p\u00e5, hvilke typer af sager, der kan indbringes, og om sagsgangen i n\u00e6vnet mv. Hvis du \u00f8nsker at indbringe en sag for beboerklagen\u00e6vnet, skal du f\u00f8rst afklare, om der er en konflikt. Med andre ord skal du som lejer indledningsvis kontakte din udlejer eller som udlejer indledningsvis kontakte din lejer og s\u00f8ge en l\u00f8sning, f\u00f8r du eventuelt henvender dig til beboerklagen\u00e6vnet. I nogle typer af konflikter g\u00e6lder der dog frister for indbringelse af sagen for beboerklagen\u00e6vnet, og man skal v\u00e6re opm\u00e6rksom p\u00e5 at indbringe konflikten for n\u00e6vnet inden udl\u00f8bet af indbringelsesfristen. Hvis beboerklagen\u00e6vnet vurderer, at egentlig bevisf\u00f8relse er n\u00f8dvendig, f.eks. i form af vidneafh\u00f8ringer, syn og sk\u00f8n m.v., kan n\u00e6vnet afslutte sagsbehandlingen med at afvise sagen. Du m\u00e5 i s\u00e5 fald indbringe sagen for Boligretten i Randers, hvis du \u00f8nsker en afg\u00f8relse. Beboerklagen\u00e6vnet kan behandle sager om f.eks. Pligt til vedligeholdelse og istands\u00e6ttelse i lejeperioden Pligt til istands\u00e6ttelse ved fraflytning og lejers krav p\u00e5 tilbagebetaling af indskud Regnskaber for bl.a. varme og vand, herunder lejers efterlevelse af indsigelsesfrist over for udlejer og udlejers efterlevelse af indbringelsesfrist for n\u00e6vnet. Overtr\u00e6delse af husordenen Ret til at fremleje og bytte lejem\u00e5l samt forts\u00e6tte et andet lejem\u00e5l. Betaling til f\u00e6llesantenne og varsling om oph\u00f8r af adgang til programsignaler mv. Ret for lejer til at foretage installationer og om godtg\u00f8relse for forbedringer inden for lejers r\u00e5deret Iagttagelse af formkrav ved varsling af huslejeforh\u00f8jelse Lovligheden af den m\u00e5de, hvorp\u00e5 en beslutning er truffet af de beboerdemokratiske organer inden for de seneste 4 uger Konflikt om anvisning af almene familieboliger Beboerklagen\u00e6vnet kan ikke tage stilling til f.eks.: Huslejens st\u00f8rrelse og st\u00f8rrelsen af lejeforh\u00f8jelser Ret til opsigelse og oph\u00e6velse af lejem\u00e5l Inddrivelse af pengekrav Hensigtsm\u00e6ssigheden af de beboerdemokratiske organers beslutninger Svamp Ved begrundet mistanke om svampeangreb skal udlejeren kontaktes. Huslejen\u00e6vnet og beboerklagen\u00e6vnet har normalt ikke mulighed for at konstatere, om en bolig har svamp, herunder skimmelsvamp. Kommunen f\u00f8rer imidlertid tilsyn med, at bygninger, der benyttes til bolig og ophold, ikke er sundhedsfarlige ved deres indretning og beliggenhed, og kommunen kan i den konkrete situation gribe ind over for fugt og skimmelsvampev\u00e6kst. I tilf\u00e6lde af svamp kan lejeren eller udlejeren derfor rette henvendelse til: Norddjurs Kommune, Norddjurs@norddjurs.dk telefonnummer 89 59 10 00. Syddjurs Kommune, Syddjurs@syddjurs.dk telefonnummer 87 53 50 00. \n\n"}