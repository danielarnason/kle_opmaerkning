{"classes":[{"id":"21.00.05","title":"R\u00e5dgivning og vejledning af bibliotekspublikum"}],"title":"Biblioteket rykker ud af huset p\u00e5 kulturnatten","text":" P\u00e5 Kulturnatten den 11. oktober kl. 18-21 forlader bibliotekerne i Ebeltoft og Kolind de vante rammer, og inviterer inden for til temaet Glad Sund L\u00e6kker i helt andre omgivelser. Det bliver ikke de s\u00e6dvanlige bogreoler, der kommer til at danne rammerne om Syddjurs Biblioteks kulturnatsarrangement. I Ebeltoft kan man finde biblioteket i den tidligere B\u00e5dshoppen p\u00e5 Vestervej 17. Det er selv samme lokaler, hvor der i 2014 skal etableres midlertidigt bibliotek, inden Ebeltoft Bibliotek kan rykke ind i Den ny Maltfabrik. I B\u00e5dshoppens r\u00e5 og stemningsfulde lokaler vil Matas komme p\u00e5 bes\u00f8g og give tips og tricks til en l\u00e6kker makeup fra Nilens Jord . Kl. 19 kan alle, der har lyst til at f\u00e5 gang i kroppen og smil p\u00e5 l\u00e6ben, danse zumba med Louise Moeslund fra Ebeltoft IF. I Kolind er det den tidligere Nybolig p\u00e5 Bredgade 11, der vil danne rammerne om bibliotekets kulturnatsarrangement. Her vil Susanne Hoe fra Pro-skincare.dk give professionel r\u00e5dgivning om hudpleje til den bevidste forbruger, og der vil v\u00e6re rabatter og fordele til alle, der m\u00f8der op. Derudover vil Sundhedsteamet fra Syddjurs Kommune m\u00e5le Body-age og informere om de nye kostr\u00e5d. Begge steder vil der v\u00e6re hyggelig stemning, sunde snacks og masser af sp\u00e6ndende b\u00f8ger, dvd er og andre materialer om temaet Glad Sund L\u00e6kker - lige til at l\u00e5ne med hjem. Der er naturligvis gratis entr\u00e9. \n\n"}