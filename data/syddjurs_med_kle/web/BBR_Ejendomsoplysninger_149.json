{"classes":[{"id":"02.00.20","title":"Ejendomsregistrering"}],"title":"BBR \/ Ejendomsoplysninger","text":" Bygnings- og Boligregistret (BBR) er et centralt register i Danmark, der har oplysninger om alle bygninger.\u00a0Der er bl.a. oplysninger om ejendomsnummer, adressebetegnelse, bygningsnummer, antal bygninger, lejligheder og erhvervsenheder pr. ejendom, bygningsmaterialer, konstruktionsforhold og lignende. Det er den enkelte kommune, der har ansvar for registreringen i BBR. Der udskrives automatisk en ny BBR-ejermeddelelse, n\u00e5r en ejendom f\u00e5r ny ejer, eller der sker \u00e6ndringer p\u00e5 ejendommen.\u00a0Ejendomsm\u00e6glere og andre kan f\u00e5 en udskrift af BBR-ejermeddelelsen mod betaling af 70 kr. Betalingsformer Dankort og kontant: Borgerservice i R\u00f8nde. Dankort: Borgerservice i Ebeltoft og Hornslet. Ejendomsoplysninger online BBR og ejendomsoplysninger er tilg\u00e6ngelige via Den Offentlige Informationsserver , hvor du kan finde de registrerede data for din egen og andres ejendomme. Bem\u00e6rk at ejendommens ejers er forpligtiget til at p\u00e5se, at registreringen af samtlige ejendommens bygninger i Bygnings- og Boligregistret (BBR) er udt\u00f8mmende, og afspejler de faktiske forhold. \u00a0 Sanktionsmulighed for manglende eller urigtig registrering i BBR Syddjurs Kommune har p\u00e5 byr\u00e5dsm\u00f8det den 29. november 2012 besluttet, at det vil kunne medf\u00f8re b\u00f8destraf p\u00e5 kr. 5.000,- at opgive ukorrekte oplysninger til BBR og\/eller helt at undlade at lade en ejendoms bygninger og bebyggelser registrere. \u00a0 \n\n"}