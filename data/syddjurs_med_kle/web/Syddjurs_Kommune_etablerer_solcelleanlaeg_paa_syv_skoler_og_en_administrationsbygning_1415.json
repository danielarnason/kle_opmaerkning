{"classes":[{"id":"82.09.01","title":"Energibesparende foranstaltninger, kommunens ejendomme og lokaler"}],"title":"Syddjurs Kommune etablerer solcelleanl\u00e6g p\u00e5 syv skoler og en administrationsbygning","text":" Som et led i Syddjurs Kommunes planlagte energiprojekter for 2013 etableres solcelleanl\u00e6g p\u00e5 Molsskolen, Kolind Skole, Ebeltoft Skole (tidligere Toftevangsskolen), Hornslet Skole, Marienhoff Skolen, M\u00f8rke Skole, Thorsager Skole samt administrationsbygningen i Ebeltoft. Etableringen finder sted hen over efter\u00e5ret med opstart i uge 35 og der er p\u00e5 baggrund af afsluttet licitation indg\u00e5et aftale med 2 lokale virksomheder Holmriis A\/S og El:con A\/S om udf\u00f8relse af projekterne. De otte anl\u00e6g, har tilsammen en st\u00f8rrelse p\u00e5 i alt 310 kWp, der er projekteret til at levere 250.000 kWh \u00e5rligt, hvilket svarer til 56 parcelhuses gennemsnitlige \u00e5rsforbrug af el. Den samlede tilbagebetalingstid af investeringen, forventes at v\u00e6re under 10 \u00e5r. Anl\u00e6ggenes produktion, er projekteret til at kunne aftages af den enkelte ejendom, s\u00e5ledes at en overproduktion til el-nettet bliver minimal, set over hele \u00e5ret. Det vil v\u00e6re muligt for skolernes medarbejdere, elever og for\u00e6ldre at f\u00f8lge anl\u00e6ggenes produktion via en monitor opsat p\u00e5 skolen. For yderligere oplysninger kontakt klimakoordinator Lene Smith Riis p\u00e5 23 42 96 38 eller energistyrer ved Syddjurs Kommune Jens J\u00f8rgen N\u00f8hr p\u00e5 87 53 56 35 \/ 51 26 12 34. \n\n"}