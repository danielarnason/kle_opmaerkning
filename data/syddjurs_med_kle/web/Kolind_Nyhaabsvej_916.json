{"classes":[{"id":"13.06.02","title":"Salg af jord"}],"title":"Kolind \u2013 Nyh\u00e5bsvej","text":" \u00a0 Grundene ligger i den sydvestlige del af Kolind i et allerede etableret erhvervsomr\u00e5de. Beliggenhed : Nyh\u00e5bsvej, 8560 Kolind (matr. nr. 4h og 9b, Kolind By, Kolind). St\u00f8rrelse : S\u00e5 vidt muligt efter k\u00f8bers \u00f8nske (mindst 2500 m2, max 8000 m2) Det samlede udbudte omr\u00e5de udg\u00f8r 42.104 m2 og heraf er 372 m2 vej (matr. nr. 4h er 1.356 m2 og matr. nr. 9b er 40.748 m2, heraf vej 372 m2 ). Anvendelse: Grundene m\u00e5 anvendes til industri, st\u00f8rre v\u00e6rkstedsvirksomhed, entrepren\u00f8rvirksomhed, oplagsvirksomhed, en gros handel og forretningsvirksomhed med tilknytning til erhvervet (milj\u00f8klasse 1-3). Vejledende mindstepris : 90,00 kr. pr. kvm excl. moms. Alle priser er eksklusiv tilslutningsafgifter til kloak, el, vand og varme. St\u00f8rrelsen af disse afgifter fasts\u00e6ttes af forsyningsselskaberne. K\u00f8ber betaler selv udgifter til udstykning og udgifter til byggemodning inden for egen parcel. Salg sker efter en indledende budrunde. Salg vil som udgangspunkt ske til den \/ de tilbudsgivere, der afgiver det mest fordelagtige bud, forst\u00e5et som den h\u00f8jeste pris pr. kvm og \/ eller h\u00f8jeste pris for et samlet areal. Syddjurs Kommune har dog ret til at v\u00e6lge det bud, som efter saglige kriterier passer bedst og beh\u00f8ver s\u00e5ledes ikke v\u00e6lge det h\u00f8jeste bud. Syddjurs Kommune kan ligeledes afvise et\/ flere\/alle bud.\u00a0 Et bud betragtes som v\u00e6rende givet, n\u00e5r en underskrevet tilbudsblanket eller lignende kommer s\u00e6lger i h\u00e6nde. Bud sendes p\u00e5 mail til direktionssekretariat@syddjurs.dk . Bud skal v\u00e6re skriftlige og angive et fast bel\u00f8b. Indkomne bud er fortrolige, indtil salg har fundet sted. Materiale Hent salgsmateriale indeholdende tingbogsattest, salgsbetingelser, tilbudsblanket, forslag til inddeling af grunde nederst p\u00e5 siden S\u00e6rlige opm\u00e6rksomhedspunkter : Manglende servitutter Der findes en oversigt over tinglyste servitutter i udbudsmaterialet (i tingbogsattesten). Selve servitutterne er endnu ikke indhentet, men Syddjurs Kommune vil s\u00f8ge at g\u00f8re dette og offentligg\u00f8re dem her p\u00e5 siden inden budfristen. Man kan indtil videre selv finde dem p\u00e5 www.tinglysning.dk Registrering som selvst\u00e6ndig fast ejendom Grundene er ikke udstykket men er p.t. registreret i tinglysningssystemet under matr. nr. 4h og 9b, Kolind By, Kolind. Udstykning sker ved en af s\u00e6lger valgt landinspekt\u00f8r. K\u00f8ber afholder udgifter til udstykning. Byggepligt og tilbagek\u00f8bsret : K\u00f8ber skal bebygge grunden. Byggeri skal v\u00e6re f\u00e6rdiggjort senest 3 \u00e5r fra overtagelsesdagen. Hvis dette krav ikke overholdes \u2013 eller k\u00f8ber \u00f8nsker at videres\u00e6lge grunden ubebygget \u2013 kan kommunen kr\u00e6ve grunden tilbagesk\u00f8det til salgsprisen. Fredskov Der er fredskov p\u00e5 en mindre del af det udbudte omr\u00e5de (se kort i udbudsmaterialet). Hvis man \u00f8nsker at byde p\u00e5 dette omr\u00e5de, b\u00e6rer man selv risikoen for, om fredskovpligten kan oph\u00e6ves. Forpagtning Jorden er bortforpagtet indtil 30\/9-2013. K\u00f8ber forpligter sig til at respektere forpagtningskontrakten indtil oph\u00f8r. K\u00f8ber vil via refusionsopg\u00f8relsen modtage en forholdsm\u00e6ssig andel af forpagtningsafgiften, svarende til perioden fra overtagelsesdagen til udl\u00f8b af forpagtningskontrakten. \n\n"}