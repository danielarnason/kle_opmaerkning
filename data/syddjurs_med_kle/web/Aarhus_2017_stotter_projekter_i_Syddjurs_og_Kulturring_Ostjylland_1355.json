{"classes":[{"id":"00.16.05","title":"Regionale kulturfors\u00f8g"}],"title":"Aarhus 2017 st\u00f8tter projekter i Syddjurs og Kulturring \u00d8stjylland","text":" Fonden Aarhus 2017 har p\u00e5 sit konstituerende m\u00f8de 8. januar 2013 fordelt i alt 10 millioner kroner til opstart og udvikling af kulturprojekter i hele Region Midtjylland. Tilskuddene gives til udvikling af langsigtede projekter, der tager form frem mod 2017. Blandt de projekter der er med i 2017-projektudviklingen allerede fra 2013, er der fire, som Syddjurs Kommune direkte er en del af; herudover vil der v\u00e6re Syddjurs involvering i en r\u00e6kke andre projekter, som underst\u00f8tter kommunens kulturstrategier og Syddjurs Kommune som kulturkommune frem mod 2017. Der vil ud over de midler, der er prioriteret til opstart p\u00e5 Aarhus 2017 kulturhovedstadsprojektet blive meget store muligheder for at byde ind med kulturprojekter, som kan opn\u00e5 tilskud i \u00e5rene 2014 17. Kulturafdelingen i Syddjurs Kommune vil sikre et h\u00f8jt kendskabsniveau til Aarhus 2017 projektet, s\u00e5ledes at der fremadrettet vil v\u00e6re mange kulturakt\u00f8rer, institutioner og foreninger, som vil byde ind med sp\u00e6ndende projektforslag. Endelig rettes opm\u00e6rksomheden p\u00e5, at Fondsbestyrelsen Aarhus 2017 har afsat kr. 250.000 til s\u00e5kaldte 10.000 kroners Rethink-projekter i 2013. Gent\u00e6nk Landsbyen Projektet, som er tildelt 97.500 i 2013 er i regi af Kulturring \u00d8stjylland, som Syddjurs Kommune er en del af og vil fors\u00f8ge at skabe fysiske og digitale rum, hvor landsbybeboerne p\u00e5 tv\u00e6rs af Midtjylland, Norden og Europa kan l\u00e6re af hinanden og inspirere til meningsfulde udviklinger af landsbylivet sammen. Kulturringsl\u00f8bet Kommunerne i Kulturring \u00d8stjylland gent\u00e6nker friluftsevents ved at kombinere kulturoplevelser og motionsl\u00f8b med v\u00e6gt p\u00e5 formidling af den \u00f8stjyske natur og kulturarv. Projektet er tildelt kr. 48.750 i 2013. Ny Malt Ny Malt inddrager lokalsamfundet i skabelsen af indhold og aktiviteter p\u00e5 Ny Malt (Den gamle Maltfabrik i Ebeltoft). Ny Malt, som er tovholder for klyngen kreative v\u00e6ksthuse er sammen med F\u00e6ngslet i Horsens og Arsenalet i Viborg tildelt kr. 341.250 til projektudvikling. Kraftv\u00e6rk.com Kraftv\u00e6rk er et Street Culture projekt udviklet i samarbejde mellem Nord og Syddjurs Kommuner, som er iv\u00e6rksat pr. 1. januar 2013 i Kolind. Projektet har opn\u00e5et et tilskud p\u00e5 i alt kr. 146.250 til projektudvikling i Kolind og afvikling af europ\u00e6isk ungekultur konference i samarbejde med Skate Music Park Aarhus. Kraftv\u00e6rk har allerede nu taget f\u00f8rste step, og er i gang med en kortl\u00e6gning af Street Culture aktiviteter i regionen. Borgmester Kirstine Bille er tilfreds med, at det allerede fra i \u00e5r kan m\u00e6rkes i Syddjurs, at Aarhus skal v\u00e6re kulturhovedstad. - Vi har st\u00f8ttet Aarhus 2017 for at bakke op om kulturlivet i hele regionen. Nu har fire lokale projekter f\u00e5et st\u00f8tte fra Fonden Aarhus 2017. Det er en god start, og jeg er sikker p\u00e5, at der vil komme endnu flere projekter, som Syddjurs borgere vil f\u00e5 gl\u00e6de af i de kommende \u00e5r, siger Kirstine Bille.. Jesper Mathiesen, formand for udvalget Plan, Udvikling og Kultur i Syddjurs Kommune og formand for Kulturring \u00d8stjyllands regionsbestyrelse, er ogs\u00e5 godt tilfreds med, at der nu for alvor er taget hul p\u00e5 Aarhus 2017. - Borgerne i Syddjurs Kommune nyder godt af de mange kulturtilbud b\u00e5de i Syddjurs og i vores nabokommuner, og derfor er jeg stolt af, at Syddjurs er en del af Aarhus 2017. Som formand for PUK-udvalget i Syddjurs Kommune og formand for Kulturring \u00d8stjyllands regionsbestyrelse s\u00e6tter jeg stor pris p\u00e5, at vi allerede nu har modtaget midler fra Aarhus 2017, som g\u00f8r, at vi kan tr\u00e6kke i arbejdst\u00f8jet og begynde at gent\u00e6nke kultur- og fritidslivet b\u00e5de i Syddjurs og Kulturring \u00d8stjylland, siger Jesper Mathiesen. Yderligere information: Kirstine Bille, borgmester i Syddjurs Kommune, 8753 5001 Jesper Mathiesen, formand for udvalget Plan, Udvikling og Kultur i Syddjurs Kommune og formand for Kulturring \u00d8stjyllands regionsbestyrelse, 4035 9086 Frank Reeckmann, chefkonsulent kulturafdelingen, Syddjurs Kommune, 8753 5053 Hent oversigt over udviklingspuljen her: http:\/\/dl.dropbox.com\/u\/2058876\/Udviklingspuljen%202013.%20Aarhus%202017.pdf \n\n"}