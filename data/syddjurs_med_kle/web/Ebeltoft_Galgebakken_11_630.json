{"classes":[{"id":"82.02.00","title":"Salg af ejendom i almindelighed"}],"title":"Ebeltoft, Galgebakken 11","text":" BEM\u00c6RK! Udbuddet af ejendommen er udsat indtil videre. Der er ved at ske udstykning af ejendommen, s\u00e5 denne s\u00e6lges uden det areal, der efter lokalplanen er udlagt til gr\u00f8nne omr\u00e5der. Du kan derfor ikke afgive et tilbud endnu, men er velkommen til at orientere dig i det oprindelige udbudsmateriale. N\u00e5r der er sket udstykning, vil den vejledende pris blive \u00e6ndret til 1.750.000 kr. \u00c6ndringerne vil blive annonceret som et nyt udbud. T\u00e6t p\u00e5 golfbanen, natursk\u00f8nt beliggende udbyder Syddjurs Kommune den tidligere A-skole til salg. Ejendommen kan anvendes som bolig eller bolig og erhverv. Billeder Se billeder fra Galgebakken her Beliggenhed: Galgebakken 11, 8400 Ebeltoft. Matr.nr. 1bk Ebeltoft Markjorder. St\u00f8rrelse: Ejendommens areal er 12.075 m2, vej heraf 154 m2, jf. tingbogen. Der er et bebygget areal p\u00e5 263 m2 i beboelsesbygningen og udnyttet tagetage p\u00e5 54 m2, i alt 317 m2. Herudover er der en bygning med et bebygget areal p\u00e5 200 m2, som har v\u00e6ret anvendt til idr\u00e6t og undervisning, samt carport p\u00e5 57 m2 og udhus p\u00e5 30 m2. Pris: Vejledende pris kr. 1.850.000 Beskrivelse: Beboelsesbygningen er opf\u00f8rt i bindingsv\u00e6rk med eternittag og indeholder fordelingsgang med to v\u00e6relser, to toiletter med h\u00e5ndvaske, mindre arkiv mindre arkiv, bruserum og spisekammer\/reng\u00f8ringsrum. Stor opholdsstue med br\u00e6ndeovn og stort k\u00f8kken, hall med trappe til 1. sal. I stueetagen er der br\u00e6ddelofter overalt. P\u00e5 f\u00f8rste sal er der stor stue (evt. kursuslokale) med varmeveksler og tre v\u00e6relser. Endvidere er der i udbygningen stor boldsal og stort v\u00e6rksted. Bygningen har v\u00e6ret anvendt til idr\u00e6t og undervisning i motorl\u00e6re. I v\u00e6rkstedet er der oliefyr og stor Bekkasin br\u00e6ndeovn. Herudover carport og udhus. Anvendelse: Ejendommen er beliggende i et blandet boligomr\u00e5de med servicepr\u00e6gede institutioner og virksomheder jf. rammer for lokalplanl\u00e6gning. En del af den tilh\u00f8rende grund ligger inden for lokalplan nr. 219, delomr\u00e5de V, som er f\u00e6llesareal. S\u00e6rlige oplysninger: Ejendommen s\u00e6lges i sin helhed, som den er og forefindes og uden ansvar for s\u00e6lger, og kommunen forbeholder sig ret til frit at v\u00e6lge mellem indkomne bud samt at forkaste alle. K\u00f8ber er selv ansvarlig for indhentelse af samtlige tilladelser til renovering\/nedrivning\/ombygning. Ejendommen er ikke offentligt kloakeret og kommende udgift hertil m\u00e5 p\u00e5regnes. Frist for afgivelse af bud er den 7. februar 2012 kl. 12.00. Bud sendes p\u00e5 mail til direktionssekretariat@syddjurs.dk . Salg sker som udgangspunkt til den h\u00f8jstbydende. Materiale Hent salgsmateriale indeholdende tingbogsattest, salgsbetingelser, tilbudsblanket mv. \n\n"}