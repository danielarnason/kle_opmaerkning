{"classes":[{"id":"29.15.12","title":"Omsorgstandpleje"}],"title":"Valgmuligheder i Tandplejen","text":" Den kommunale b\u00f8rne- og ungdomstandpleje er et tilbud fra Syddjurs Kommune. Det er byr\u00e5det, der bestemmer serviceniveauet. Du kan v\u00e6lge mellem forskellige ordninger. Husk at hvis du v\u00e6lger kommunens hovedordning fra, g\u00e6lder valget for hele tandplejetilbuddet, ogs\u00e5 tandregulering. Hvis du v\u00e6lger tandpleje p\u00e5 kommunens klinikker i det distrikt, hvor du bor - skal du ikke foretage dig noget - dit barn bliver automatisk indkaldt og tandplejen er gratis for dig. Hvis du v\u00e6lger tandpleje p\u00e5 en af de andre klinikker i Syddjurs Kommune - vil vi bede dig give os besked om at flytte dit barn til den klinik eller den tandl\u00e6ge, hvor du \u00f8nsker, at dit barn skal g\u00e5. Dit barn bliver derefter automatisk indkaldt til tandpleje p\u00e5 den nye klinik og tandplejen er gratis for dig. Hvis du v\u00e6lger tandpleje p\u00e5 en anden kommunes klinikker - kan det kun lade sig g\u00f8re hvis der er s\u00e6rlige faglige forhold der taler herfor. Kontakt den klinik du h\u00f8rer til og h\u00f8r n\u00e6rmere. Hvis du v\u00e6lger tandpleje hos en privat praktiserende tandl\u00e6ge - skal du selv betale regningen hvis dit barn er 0-15 \u00e5r. - er det gratis, hvis dit barn er 16 eller 17 \u00e5r. Husk ved valg af privat praktiserende tandl\u00e6ge Tilskud fra Syddjurs kommune kan f\u00f8rst opn\u00e5s, n\u00e5r tandl\u00e6geskift er aftalt. Igangv\u00e6rende behandling skal v\u00e6re afsluttet. Det er vigtigt, at du giver Tandplejen besked, inden dit barn starter hos den nye tandl\u00e6ge. Benyt formularen i selvbetjeningsboksen \u00f8verst til h\u00f8jre eller kontakt din kommunale klinik. St\u00f8rre behandlinger skal f\u00f8rst godkendes af Syddjurs kommune. Kontakt distriktslederne herom. R\u00f8nde og Ryomg\u00e5rd: Ida J\u00f8rgensen, idaj@syddjurs.dk Ebeltoft og Hornslet: Karen Thagaard, kat@syddjurs.dk \n\n"}