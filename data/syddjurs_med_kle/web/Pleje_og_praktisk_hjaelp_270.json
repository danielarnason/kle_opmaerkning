{"classes":[{"id":"27.39.04","title":"Frit valg af leverand\u00f8rer af personlig og praktisk hj\u00e6lp"}],"title":"Pleje og praktisk hj\u00e6lp","text":" Godkendelsesprocedure Godkendelsesprocessen i Syddjurs Kommune er at betragte som en tilbudsproces, hvor den afgivne anmodning er at betragte som et tilbud med de forpligtelser, der g\u00e6lder ved en s\u00e6dvanlig udbudsforretning. Der foreligger en kontrakt indg\u00e5et p\u00e5 baggrund af en udbudsproces foretaget efter udbudsmodellen i serviceloven. Indholdet af denne kontrakt skal leverand\u00f8rer, der ans\u00f8ger om at blive leverand\u00f8r af pleje og eller praktisk hj\u00e6lp til visiterede borgere, acceptere som den kontrakt, der vil g\u00e6lde mellem Syddjurs Kommune og den p\u00e5g\u00e6ldende leverand\u00f8r. Kontrakten kan tilg\u00e5s via et link nederst p\u00e5 denne side. Kriterierne for at blive godkendt som leverand\u00f8r p\u00e5 aftalen afspejler de udv\u00e6lgelseskriterier, der var opstillet i den foreg\u00e5ende udbudsproces. Ligeledes skal et s\u00e6t af mindstekrav accepteres, for at man kan blive godkendt. Disse krav og kriterier fremg\u00e5r af godkendelsesmaterialet, der kan tilg\u00e5s via et link nederst p\u00e5 denne side. N\u00e5r en kontrakt er indg\u00e5et, er der en opsigelsesfrist for leverand\u00f8rerne p\u00e5 3 m\u00e5neder. Syddjurs Kommune har pligt til at godkende og indg\u00e5 kontrakt med enhver leverand\u00f8r, der opfylder de fastsatte krav. Kommunen vil derfor l\u00f8bende godkende nye leverand\u00f8rer. 1. Aflevering af anmodning Anmodning om godkendelse og anden dokumentation skal afleveres i 1 eksemplar og sendes eller afleveres til kommunen p\u00e5 f\u00f8lgende adresse: Syddjurs Kommune Hovedgaden 77 8410 R\u00f8nde Att: Udbud Indk\u00f8b Mrk. Anmodning om godkendelse - pleje og praktisk hj\u00e6lp Anmodninger indsendes\/afleveres i en kuvert, der har p\u00e5skriften Anmodning om godkendelse - Frit valg . Eller p\u00e5 e-mail: thoni@syddjurs.dk 2. Obligatorisk disposition for anmodningerne om godkendelse Anmodningerne om godkendelse skal f\u00f8lge anvisningerne og godkendelsesdispositionen i godkendelsesmaterialet. S\u00e5ledes skal al dokumentation, underskrevne erkl\u00e6ringer, kravspecifikation mv., der kr\u00e6ves i materialet, vedl\u00e6gges godkendelsesanmodningen som beskrevet i materialet. 3. Sp\u00f8rgsm\u00e5l Alle sp\u00f8rgsm\u00e5l til godkendelsesmaterialet og -processen skal v\u00e6re m\u00e6rket Sp\u00f8rgsm\u00e5l vedr\u00f8rende Frit valg og skal ske skriftligt pr. e-mail eller brev til: Syddjurs Kommune Hovedgaden 77 8410 R\u00f8nde Att.: Udbud Indk\u00f8b Mrk. Sp\u00f8rgsm\u00e5l vedr. frit valg Eller p\u00e5 E-mail: thoni@syddjurs.dk Sagsbehandlingstid p\u00e5 godkendelser Nye leverand\u00f8rer m\u00e5 forvente en sagsbehandlingstid p\u00e5 ca. 1 m\u00e5ned regnet fra det tidspunkt, hvor Syddjurs Kommune modtager en anmodning om godkendelse, og til den nye godkendte leverand\u00f8r kan starte op. Sagsbehandlingstiden kan v\u00e6re l\u00e6ngere i forbindelse med st\u00f8rre ferieperioder. Godkendelsesproceduren g\u00e6lder ogs\u00e5 for potentielle leverand\u00f8rer, som i forvejen er godkendt af en anden kommune, idet Syddjurs Kommune skal sikre sig, at de leverand\u00f8rer, som kommunen indg\u00e5r kontrakt med, kan leve op til de krav, der g\u00e6lder for Syddjurs Kommune. \n\n"}