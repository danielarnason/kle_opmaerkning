{"classes":[{"id":"01.05.02","title":"Beskyttelseslinjer"}],"title":"Kirkebyggelinje","text":" Lovbestemmelserne om kirkebyggelinjen finder du i Naturbeskyttelseslovens \u00a7 19 . Beskyttelseslinjen omfatter som udgangspunkt hele omr\u00e5det ud til en afstand af 300 m fra kirkebygningen. Bestemmelsen omfatter ikke kirker, hvor der er bym\u00e6ssig bebyggelse hele vejen rundt inden for beskyttelseszonen. Begrebet bym\u00e6ssig bebyggelse afg\u00f8res ud fra en konkret vurdering. \u00a0 Form\u00e5l Form\u00e5let med kirkebyggelinjen er at sikre, at der ikke opf\u00f8res bebyggelse p\u00e5 over 8,5 m, som virker sk\u00e6mmende p\u00e5 kirken.Det g\u00e6lder prim\u00e6rt landbrugsbyggeri (siloer), vindm\u00f8ller, el-master og andre h\u00f8je bygningsv\u00e6rker. Er du i tvivl om din ejendom er omfattet af kirkebyggelinje, kan du kontakte Natur og Milj\u00f8 i Syddjurs Kommune. \u00a0 Kontakt N\u00e5r du kontakter kommunen, er det vigtigt at oplyse matrikelnummer p\u00e5 ejendommen, du \u00f8nsker oplysninger om. Du kan ogs\u00e5 selv finde finde kirkebyggelinjen p\u00e5 kommunens webkort eller p\u00e5\u00a0 Danmarks Milj\u00f8portal . Kirkebyggelinjen administreres restriktivt afh\u00e6ngigt af kirkens karakter og beliggenhed. \u00a0 Ans\u00f8gning \u00d8nsker du at s\u00f8ge dispensation fra kirkebyggelinjen, skal du sende en ans\u00f8gning til: Syddjurs Kommune Natur og Milj\u00f8 Lundbergsvej 2 8400 Ebeltoft Telefon: 87 53 54 10 Email syddjurs@syddjurs.dk N\u00e5r du sender en ans\u00f8gning, skal du beskrive dit projekt (materialer, omfang og farver m.v.), og p\u00e5 en skitse eller et kort vise projektets beliggenhed. Husk altid at oplyse ejendommens matrikelnummer. Desuden er det vigtigt, at du giver en begrundelse for, hvorfor du gerne vil lave dit projekt inden for strandbeskyttelseslinjen, og hvorfor det ikke kan placeres uden for denne. \u00a0 Fredninger Du skal endvidere v\u00e6re opm\u00e6rksom p\u00e5, at der omkring de fleste kirker er omr\u00e5der, der er kirkefredede. Inden for disse omr\u00e5der skal Fredningsn\u00e6vnet for Region Midtjylland s\u00f8ges om dispensation. \u00a0 \n\n"}