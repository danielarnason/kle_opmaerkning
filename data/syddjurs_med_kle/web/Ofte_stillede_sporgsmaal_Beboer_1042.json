{"classes":[{"id":"03.12.20","title":"Beboerklagen\u00e6vnets oprettelse og funktion mv."}],"title":"Ofte stillede sp\u00f8rgsm\u00e5l","text":" Hvordan indbringer jeg en sag for beboerklagen\u00e6vnet? Du skal skrive til os f.eks. ved en mail. Se under punktet:\u00a0 \u201c Hvordan indbringes en sag, og hvad koster det?\u201d Skriv, hvad du \u00f8nsker, beboerklagen\u00e6vnet skal tage stilling til. Husk at vedl\u00e6gge kopi af din lejekontrakt og af andre papirer, der vedr\u00f8rer sagen. Hvad koster det at indbringe en sag? Se under punktet: \u201cHvordan indbringes en sag, og hvad koster det?\u201d Hvor langt er min sag? Vi behandler sagerne s\u00e5 hurtigt som muligt og ventetiden varierer, efter hvad sagen drejer sig om. Se n\u00e6rmere under punktet: \"Sagsforl\u00f8bet\u201d. Din sag bliver ikke behandlet hurtigere, selvom du ringer eller skriver til os for at sp\u00f8rge om en tidshorisont for afslutning p\u00e5 sagsbehandlingen. Jeg er ikke enig i beboerklagen\u00e6vnets afg\u00f8relse \u2013 hvad g\u00f8r jeg? Du kan indbringe beboerklagen\u00e6vnets afg\u00f8relse for boligretten. Vi har afsluttet sagen, n\u00e5r afg\u00f8relsen er udsendt og kan ikke hj\u00e6lpe dig mere. Se klagevejledningen i afg\u00f8relsen. Se ogs\u00e5 under punktet: \u201cHvad sker der, n\u00e5r beboerklagen\u00e6vnet har behandlet min sag?\u201d Jeg har f\u00e5et en afg\u00f8relse \u2013 hvordan f\u00e5r jeg mine penge fra udlejeren? Udlejeren skal af sig selv tilbagebetale efter afg\u00f8relsen, men det kan v\u00e6re en god hj\u00e6lp, at du kontakter boligorganisationen og oplyser om dit kontonummer. Vi kan ikke hj\u00e6lpe med at f\u00e5 et skyldigt bel\u00f8b udbetalt. Vi kan heller ikke hj\u00e6lpe med beregningen af rentetill\u00e6g og henviser til www.renteberegning.dk vedr\u00f8rende renteberegning. Se i \u00f8vrigt punktet: \u201cHvad sker der, n\u00e5r beboerklagen\u00e6vnet har behandlet min sag?\u201d Er min husleje for h\u00f8j? Beboerklagen\u00e6vnets sekretariat kan ikke svare vejledende p\u00e5, om din husleje er for h\u00f8j, og beboerklagen\u00e6vnet her ingen kompetence til at tage stilling til sp\u00f8rgsm\u00e5let. Det er alene de beboerdemokratiske organer under tilsyn af kommunen, der afg\u00f8r, om lejen er for h\u00f8j. Se under punktet:\u00a0 : \u201cHvor kan jeg f\u00e5 r\u00e5d og vejledning?\u201d og \u201cHvilke sager kan indbringes for beboerklagen\u00e6vnet?\u201d Der er skimmelsvamp i min lejlighed \u2013 hvad g\u00f8r jeg? Sager om skimmelsvamp behandles indledningsvis af kommunen og som udgangspunkt ikke af beboerklagen\u00e6vnet. Se under punktet: \u201cHvilke sager kan indbringes for beboerklagen\u00e6vnet? \n\n"}