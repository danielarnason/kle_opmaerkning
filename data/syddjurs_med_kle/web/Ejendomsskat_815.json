{"classes":[{"id":"25.02.00","title":"Ejendomsbeskatning i almindelighed"}],"title":"Ejendomsskat","text":" Borgerservice Beregner skatter og afgifter, der vedr\u00f8rer fast ejendom og udsender skattebilletter hvert \u00e5r i december m\u00e5ned til ejerne. Yder l\u00e5n til betaling af ejendomsskatter m.v. til efterl\u00f8nsmodtagere og pensionister. Sp\u00f8rgsm\u00e5l om ejendomsvurdering kan stiles til ToldSkat, Vurderingsmyndigheden tlf. 72 22 18 18. Ejendomsskat Ejendomsskat (ogs\u00e5 kaldet grundskyld) er skat der beregnes af ejendommens grundv\u00e6rdi. Beregnes som en promille af ejendommens grundv\u00e6rdi minus eventuelle fradrag i grundv\u00e6rdien for forbedringer. Ejendomsskat fasts\u00e6ttes og opkr\u00e6ves direkte af Syddjurs Kommune. Ejendomsskatten opkr\u00e6ves over ejendomsskattebilletten. Forfaldsterminerne er den 1. januar og den 1. juli, med sidste rettidige betalingsdage den 10. januar og den 10. juli. Ejendomsv\u00e6rdiskat Udover ejendomsskatten beregnes der af ejendommens ejendomsv\u00e6rdi en ejendomsv\u00e6rdiskat . Ejendomsv\u00e6rdiskat betales af danske s\u00e5vel som udenlandske ejendomme. Det betyder at en person, der er bosat i Danmark, skal betale ejendomsv\u00e6rdiskat af en ejendom, han ejer i udlandet. Der kan dog gives nedslag efter dobbeltbeskatningsaftaler eller nedslag for betalte udenlandske skatter, der efter sin art svarer til ejendomsv\u00e6rdiskatten. Ejendomsv\u00e6rdiskatten opkr\u00e6ves automatisk som en forel\u00f8big skat i l\u00f8bet af \u00e5ret, som de andre forel\u00f8bige indkomstskatter, enten via skattekortet eller via indbetalingskort. Den endelige ejendomsv\u00e6rdiskat vil blive beregnet ved \u00e5rsopg\u00f8relsen. \n\n"}