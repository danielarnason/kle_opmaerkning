{"classes":[{"id":"28.09.16","title":"For\u00e6ldrebestyrelser og principper for dagtilbuddets arbejde"}],"title":"Styrelsesvedt\u00e6gt","text":" Styrelsesvedt\u00e6gt for de kommunale dagtilbud 0-6 \u00e5rs omr\u00e5det, i Syddjurs kommune 1 Reglerne om for\u00e6ldrebestyrelser i de kommunale dagtilbud opererer med en tredeling af styrelsen. De tre parter - kommunen, for\u00e6ldrebestyrelsen og lederen - udg\u00f8r tilsammen den helhed, der skal tr\u00e6ffe beslutninger vedr\u00f8rende dagtilbudsomr\u00e5det jf. Vejledning om for\u00e6ldrebestyrelser i dagtilbud til b\u00f8rn efter lov om social service nr. 35 af den 4. marts 1998. Stk. 2. For den enkelte daginstitution v\u00e6lges en for\u00e6ldrebestyrelse. Stk. 3. For den samlede dagpleje v\u00e6lges en for\u00e6ldrebestyrelse. Stk. 4. For daginstitutioner, som er normeret til at modtage en s\u00e6rlig gruppe b\u00f8rn med nedsat fysisk elle psykisk funktionsevne, b\u00f8r denne gruppe for\u00e6ldre v\u00e6re repr\u00e6senteret i for\u00e6ldrebestyrelsen. Stk. 5. For daginstitutioner med klubtilbud udskilles klubtilbuddet og der v\u00e6lges en for\u00e6ldrebestyrelse for dagtilbuddet jf. 37 i retssikkerhedsloven. 2 Det er for\u00e6ldrebestyrelsens opgave at varetage styrelsen af institutionen\/- dagplejen inden for de m\u00e5l og rammer som byr\u00e5det har fastsat. Stk. 2. For institutionen best\u00e5r for\u00e6ldrebestyrelsen af 3 eller 5 repr\u00e6sentanter, afh\u00e6ngig af institutionens st\u00f8rrelse, valgt af og blandt for\u00e6ldrene samt 1eller 2 repr\u00e6sentanter valgt af og blandt det p\u00e6dagogiske personale ekskl. leder og souschef. Stk.3. For\u00e6ldrerepr\u00e6sentanter v\u00e6lges for 2 \u00e5r af gangen, Medarbejderrepr\u00e6sentanter v\u00e6lges for 1 \u00e5r. Et eksempel: Ved valg af 5 for\u00e6ldrerepr\u00e6sentanter v\u00e6lges 2 repr\u00e6sentanter i lige \u00e5r og 3 repr\u00e6sentanter i ulige \u00e5r. Stk.6. Udover bestyrelsens medlemmer v\u00e6lges minimum 2 suppleanter for for\u00e6ldrerepr\u00e6sentanterne og max 2 suppleanter for medarbejderrepr\u00e6sentanterne. Suppleanterne v\u00e6lges for 1 \u00e5r af gangen og indtr\u00e6der i bestyrelsen i den r\u00e6kkef\u00f8lge de er valgt. Stk.7. Ved nyoprettede bestyrelser tildeles repr\u00e6sentanter med h\u00f8jest stemmetal en valgperiode p\u00e5 2 \u00e5r, \u00f8vrige kun 1 \u00e5r. Samme princip g\u00e6lder ved valg af suppleanter i det tilf\u00e6lde bestyrelsesmedlemmer og deres suppleanter er fratr\u00e5dt inden udgangen af deres valgperiode. 3 For\u00e6ldrerepr\u00e6sentanter og deres suppleanter v\u00e6lges p\u00e5 et valgm\u00f8de i l\u00f8bet af efter\u00e5ret. Den nye bestyrelse tiltr\u00e6der umiddelbart efter valget. Valgm\u00f8det varsles ved opslag i institutionen mindst en m\u00e5ned f\u00f8r m\u00f8dets afholdelse. Senest 14 dage f\u00f8r valgm\u00f8det uddeles endelig skriftlig indkaldelse med dagsorden. Stk. 2. Blandt de fremm\u00f8dte for\u00e6ldre v\u00e6lges en ordstyrer samt 2 stemmet\u00e6llere. Stk. 3. Opstilling af kandidater sker ved, at m\u00f8dedeltagerne stiller forslag. S\u00e5fremt der foresl\u00e5s flere kandidater end der skal v\u00e6lges, skal der foretages en skriftlig afstemning. Stk. 4. Der stemmes p\u00e5 lige s\u00e5 mange personer, som det antal der skal v\u00e6lges. P\u00e5 stemmesedlen m\u00e5 den enkelte kandidat kun p\u00e5f\u00f8res en gang. Stk. 5. Ved afstemning kan alle, som har for\u00e6ldremyndighed til et barn indskrevet i institutionen og som m\u00f8der op til valget, afgive \u00e9n stemme. Stk. 6 Ved stemmelighed mellem 2 kandidater foretages omvalg. 4 Valgbare er alle for\u00e6ldre, der p\u00e5 valgtidspunktet har for\u00e6ldremyndighed over b\u00f8rn\/barn i institutionen\/dagplejen. Stk.2. Personer, der er ansat ved den p\u00e5g\u00e6ldende institution\/dagpleje kan ikke v\u00e6lges som for\u00e6ldrerepr\u00e6sentanter. Stk.3. Ved valg af medarbejderrepr\u00e6sentanter og deres suppleanter har alle fastansatte ved institutionen valgbarhed p\u00e5 n\u00e6r leder og souschef. Midlertidig ansatte medarbejdere har kun stemmeret, hvis ans\u00e6ttelsen varer mindst 6 m\u00e5neder. 5 For\u00e6ldrerepr\u00e6sentanterne udtr\u00e6der af bestyrelsen ved f\u00f8rstkommende valg, s\u00e5fremt tilknytningsforholdet til institutionen oph\u00f8rer. Stk. 2. For\u00e6ldrerepr\u00e6sentanter kan dog udtr\u00e6de umiddelbart efter tilknytningsforholdets oph\u00f8r. Stk. 3. Medarbejderrepr\u00e6sentanter udtr\u00e6der af bestyrelsen s\u00e5fremt ans\u00e6ttelsesforholdet til daginstitutionen oph\u00f8rer. Dette g\u00e6lder ogs\u00e5 ved bevilget orlov fra daginstitutionen. 6 Der er fastsat en standard forretningsorden, som bestyrelsen skal f\u00f8lge. Vedlagt som bilag. 7 Bestyrelsen har indstillingsret i forbindelse med ans\u00e6ttelse af fast personale i daginstitutionen. 8 Bestyrelsen udarbejder i samarbejde med lederen institutionens p\u00e6dagogiske m\u00e5l, handlingsplan for udm\u00f8ntningen af de p\u00e6dagogiske principper, m\u00e5l og handlingsplan for for\u00e6ldresamarbejdet samt principper for anvendelse af den afsatte budgetramme. Stk. 2. Bestyrelsen godkender l\u00e6replaner, b\u00f8rnemilj\u00f8lov samt m\u00e5l og handleplaner jf. byr\u00e5dets overordnede b\u00f8rnepolitik 9 Bestyrelsen kan afgive udtalelser og stille forslag til byr\u00e5det om alle sp\u00f8rgsm\u00e5l, der vedr\u00f8rer den p\u00e5g\u00e6ldende institution. Stk.2. Bestyrelsen skal afgive udtalelse om alle sp\u00f8rgsm\u00e5l, der forel\u00e6gges den af byr\u00e5det eller af direkt\u00f8ren p\u00e5 byr\u00e5dets vegne. 10 Lederen foruds\u00e6ttes at fungere som for\u00e6ldrebestyrelsens sekret\u00e6r eller sagsbehandler og som s\u00e5dan at deltage i for\u00e6ldrebestyrelsens m\u00f8der, uden stemmeret. Med sekret\u00e6r \/ sagsbehandlerfunktionen menes der, at det er lederens ansvar at forberede sagerne og forel\u00e6gge sp\u00f8rgsm\u00e5l for bestyrelsen, herunder at belyse punkterne p\u00e5 en s\u00e5dan m\u00e5de, at bestyrelsen har mulighed for at tr\u00e6ffe en kvalificeret beslutning p\u00e5 det foreliggende grundlag. Stk. 2. Lederen er undergivet kommunens instruktionsbef\u00f8jelse og skal som s\u00e5dan handle i overensstemmelse med kommunens anvisninger. Da lederen er kommunens stedlige repr\u00e6sentant, medf\u00f8rer det, at lederen til enhver tid har ansvaret for driften af institutionen og for de indmeldte b\u00f8rn i institutionen. Stk. 3. Lederen er af kommunalbestyrelsen tildelt kompetence for ans\u00e6ttelse og afsked af institutionens personale. Forretningsorden for for\u00e6ldrebestyrelsen 1 Det f\u00f8rste m\u00f8de indkaldes af lederen. 2 Samtlige for\u00e6ldrerepr\u00e6sentanter og medarbejderrepr\u00e6sentanter er fuldgyldige medlemmer af bestyrelsen og har stemmeret. 3 For\u00e6ldrebestyrelsen konstituerer sig p\u00e5 sit f\u00f8rste m\u00f8de med formand og n\u00e6stformand. Navnet p\u00e5 formanden indsendes til Familie og institutionsafdelingen 4 Formanden leder for\u00e6ldrebestyrelsens m\u00f8der, der ikke er offentlige. Suppleanter kan indkaldes til m\u00f8derne uden stemmeret. For\u00e6ldrebestyrelsen kan ogs\u00e5 indbyde andre end bestyrelsens medlemmer til, uden stemmeret, at deltage i behandlingen af enkelte punkter. 5 Er et medlem forhindret i at deltage i et bestyrelsesm\u00f8de, kan suppleanten deltage med samme rettigheder og pligter. 6 For\u00e6ldrebestyrelsen afholder m\u00f8de n\u00e5r det \u00f8nskes af formanden eller n\u00e5r et flertal af bestyrelsens medlemmer \u00f8nsker det, med angivelse af punkter til dagsordenen. P\u00e5 f\u00f8rste m\u00f8de i bestyrelsen fasts\u00e6ttes tid og sted for det p\u00e5g\u00e6ldende valg\u00e5rs m\u00f8der. Mindst 4 \u00e5rlige m\u00f8der. 7 Formanden fasts\u00e6tter, i samarbejde med lederen, dagsordenen for m\u00f8derne og sender senest 5 dage inden m\u00f8det, dagsorden med bilag til medlemmerne. S\u00e5fremt et medlem \u00f8nsker et punkt optaget p\u00e5 dagsordenen, skal det meddeles formanden senest 7 dage f\u00f8r m\u00f8det afholdes. I s\u00e6rlige tilf\u00e6lde kan formanden indkalde til m\u00f8de med kortere varsel. N\u00e5r m\u00f8det indkaldes skal formanden s\u00e5 vidt muligt forinden underrette medlemmerne om de sager, der skal behandles p\u00e5 m\u00f8det. 8 For\u00e6ldrebestyrelsen er beslutningsdygtig n\u00e5r mere end halvdelen af de stemmeberettigede medlemmer er til stede. 9 Medlemmer kan kun deltage i bestyrelsens afstemning, n\u00e5r de personligt er til stede. 10 Alle beslutninger tr\u00e6ffes ved simpelt flertal. Ved stemmelighed bortfalder et forslag. 11 For hvert bestyrelsesm\u00f8de skal der skrives og udsendes referat til for\u00e6ldrebestyrelsens repr\u00e6sentanter. Referatet godkendes p\u00e5 f\u00f8rst kommende for\u00e6ldrebestyrelsesm\u00f8de. 12 P\u00e5 for\u00e6ldrebestyrelsens f\u00f8rste m\u00f8de i hvert valg\u00e5r besluttes det, hvorledes bestyrelsen vil orientere de \u00f8vrige for\u00e6ldre og medarbejdere om bestyrelsens beslutninger. 13 Der ydes ikke di\u00e6ter og befordringsgodtg\u00f8relse for arbejdet i bestyrelsen. 14 For\u00e6ldrebestyrelsen er omfattet af 27 i forvaltningslovens regler om tavshedspligt. \n\n"}