{"classes":[{"id":"01.07.04","title":"Hel\u00e5rsbeboelse og -overnatning"}],"title":"Ophold i sommerhus","text":" En sommerbolig i sommerhusomr\u00e5der m\u00e5 - bortset fra kortvarige ferieophold - ikke bruges til overnatning fra den 1. oktober til den 31. marts. Selvom du har tilmeldt sommerhusadressen til folkeregistret, betragtes dette ikke som en lovligg\u00f8relse af, at sommerhuset bruges til hel\u00e5rsbeboelse. Du er undtaget fra reglerne om hel\u00e5rsbeboelse i sommerhuse, hvis du har ejet dit sommerhus\/grund i otte \u00e5r, samt du skal v\u00e6re over 65 \u00e5r, eller du skal v\u00e6re over 60 \u00e5r, og modtage pension, efterl\u00f8n eller fleksydelse, eller du modtager f\u00f8rtidspension. Ovenst\u00e5ende g\u00e6lder ikke for sommerhuse i byzone og landzone. \n\n"}