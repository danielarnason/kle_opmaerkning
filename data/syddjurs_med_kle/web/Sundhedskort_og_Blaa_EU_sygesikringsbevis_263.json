{"classes":[{"id":"29.03.04","title":"Udstedelse af sundhedskort"}],"title":"Sundhedskort og Bl\u00e5 EU sygesikringsbevis","text":" Fra den 1. august 2014 kan du ikke l\u00e6ngere bruge det gule sundhedskort som rejseforsikring. I stedet skal du benytte det bl\u00e5 EU-sygesikringskort eller en privat rejseforsikring. Den offentlige rejsesygesikring er blevet oph\u00e6vet, og det er ikke l\u00e6ngere tilstr\u00e6kkeligt at have det gule sygesikringsbevis med, n\u00e5r man rejser udenlands. Mange danskere mangler stadig at f\u00e5 det bl\u00e5 EU-sygesikringskort, men det kan v\u00e6re en god id\u00e9 at g\u00f8re det. L\u00e6s mere p\u00e5 http:\/\/huskdetblaa.dk\/ Hvorn\u00e5r d\u00e6kker det bl\u00e5 kort? Det bl\u00e5 EU-sygesikringskort d\u00e6kker ved midlertidige ophold p\u00e5 op til 1 \u00e5r i EU-landene samt Norge, Island, Liechtenstein og Schweiz. Kortet d\u00e6kker, fx n\u00e5r borgeren: Skal p\u00e5 ferie Skal i praktik eller skal v\u00e6re au-pair Skal studere eller f\u00f8lge en faglig uddannelse Skal arbejde i udlandet. Borgeren skal have en afg\u00f8relse fra Udbetaling Danmark om, hvorvidt denne er omfattet af dansk social sikring, f\u00f8r det bl\u00e5 EU-sygesikringskort kan modtages Kortet d\u00e6kker ogs\u00e5 n\u00f8dvendig behandling, hvis borgeren fx har en kronisk sygdom Man har hidtil v\u00e6ret forsikret af det gule sygesikringsbevis ved rejser p\u00e5 op til en m\u00e5ned, men fra august 2014 g\u00e6lder dette ikke l\u00e6ngere. Det bl\u00e5 sygesikringskort giver ret til sygehj\u00e6lp p\u00e5 samme vilk\u00e5r som indbyggerne i det EU-land, som du bes\u00f8ger. Det betyder, at der kan forekomme en egenbetaling, hvis der er det for en borger i det land, som bes\u00f8ges. Der kan derfor godt v\u00e6re udgifter til l\u00e6ge, hospital og medicin ved akut opst\u00e5et sygdom, som tidligere blev d\u00e6kket af det gule sygesikringskort ved rejser p\u00e5 under en m\u00e5ned, som ikke bliver d\u00e6kket af det bl\u00e5 sygesikringskort. Det bl\u00e5 EU-sygesikringskort er gratis og g\u00e6lder normalt for en fem\u00e5rig periode. Du kan bestille det bl\u00e5 EU-sygesikringskort her: http:\/\/www.syddjurs.dk\/indhold\/bl-eu-sygesikringsbevis \n\n"}