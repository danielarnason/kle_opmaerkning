{"classes":[{"id":"09.08.30","title":"Indretning, etablering og drift af olietanke mv."}],"title":"Milj\u00f8regler for olietanke","text":" \u00a0 Etablering af en olietanke skal anmeldes til kommunen senest 4 uger f\u00f8r arbejdet p\u00e5begyndes - for olietanke under 6.000 liter dog 2 uger. \u00a0 Anmeldelse og krav Anmeldelsen skal ske p\u00e5 kommunens anmeldelsesblanket om etablering og sl\u00f8jfning af olietanke. Der skal desuden medsendes en skitse over hvor p\u00e5 grunden tanken er placeret samt en kopi af tankattesten. \u00a0 Du kan finde oplysninger om de krav, der stilles i forbindelse med etablering af olietanke i kap. 6 og 7 i olietanksbekendtg\u00f8relsen . \u00a0 L\u00e6s mere om Milj\u00f8regler for olietanke her . \u00a0 \u00a0 Listevirksomheder Der g\u00e6lder s\u00e6rlige regler for olietanke p\u00e5 listevirksomheder - dvs. virksomheder som skal have en milj\u00f8godkendelse. Som hovedregel g\u00e6lder dog for disse, at reglerne i olietanksbekendtg\u00f8relsen skal betragtes som minimumsbestemmelser. For listevirksomheder skal kravene til olietanke som hovedregel indarbejdes i milj\u00f8godkendelsen. \u00a0 \u00a0 Inspektion af olietanke p\u00e5 6.000 liter og derover Olietanke p\u00e5 6.000 liter eller derover er omfattet af krav om inspektion og t\u00e6thedspr\u00f8vning. For olietanke der er indvendigt beskyttet mod korrosion, skal dette ske mindst hvert 10. \u00e5r, og olietanke der ikke er indvendigt beskyttet mod korrosion mindst hvert 5. \u00e5r. Se i \u00f8vrigt kravene i kap. 8 i olietanksbekendtg\u00f8relsen . \u00a0 Sl\u00f8jfning af olietanke under 6.000 liter Olietanke skal sl\u00f8jfes, n\u00e5r de falder for deres sl\u00f8jfningstermin (se nedenfor), eller hvis brugen af dem varigt oph\u00f8rer. Kravene til sl\u00f8jfning af olietanke findes i \u00a7 31 i olietanksbekendtg\u00f8relsen . Senest 4 uger efter at olietanken er sl\u00f8jfet, skal du meddele dette til kommunen. Du skal ogs\u00e5 meddele, hvilke foranstaltninger, der er taget i den forbindelse. Meddelelsen skal ske p\u00e5 kommunens anmeldelsesblanket for etablering og sl\u00f8jfning af olietanke. \u00a0 Sl\u00f8jfningsterminer for olietanke Nedgravede, glasfiberbelagte st\u00e5ltanke skal alt efter type sl\u00f8jfes efter 40 eller 50 \u00e5r Nedgravede plasttanke skal sl\u00f8jfes efter 45 \u00e5r Overjordiske st\u00e5ltanke (ogs\u00e5 indend\u00f8rs) skal alt efter type sl\u00f8jfes efter 30 eller 40 \u00e5r Overjordiske enkeltv\u00e6ggede plasttanke skal sl\u00f8jfes efter 25 \u00e5r Overjordiske dobbeltv\u00e6ggede plasttanke skal sl\u00f8jfes efter 40 \u00e5r Plasttanke under 6.000 liter, hvortil fabrikations\u00e5ret ikke kendes eller ikke kan fasl\u00e6gges, skal sl\u00f8jfes senest den 31. marts 2015 \n\n"}