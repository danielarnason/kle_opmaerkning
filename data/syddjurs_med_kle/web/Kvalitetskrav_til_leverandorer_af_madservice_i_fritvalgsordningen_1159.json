{"classes":[{"id":"27.36.24","title":"Madservice"}],"title":"Kvalitetskrav til leverand\u00f8rer af madservice i fritvalgsordningen","text":" Kommunens kvalitetskrav til leverand\u00f8rerne udformes med udgangspunkt i de fastlagte kvalitetsstandarder p\u00e5 omr\u00e5det. Den godkendte kvalitetsstandard for madservice g\u00e6ldende fra 2013 blev med \u00f8nsket om en effektivisering af produktionen i Djurs Mad I\/S \u00e6ndret s\u00e5ledes, at antallet af valgmuligheder mellem retter blev reduceret fra 14 til 10. P\u00e5 baggrund af \u00e6ndringer i kvalitetsstandarden vedr\u00f8rende madservice er kvalitetskravene for 2014 derfor \u00e6ndret i forhold til de krav, der blev stillet til leverand\u00f8rerne i 2013. De v\u00e6sentligste \u00e6ndringer er udover ovenst\u00e5ende f\u00f8lgende: at leverand\u00f8ren er forpligtet til at modtage digital post fra Syddjurs Kommune. at leverand\u00f8ren mindst \u00e9n gang om dagen tjekker sin elektroniske postkasse. \u00c6ndringerne ses markeret med r\u00f8dt i vedh\u00e6ftede bilag. Kvalitetskravene er ens for de private leverand\u00f8rer og den kommunale leverand\u00f8r. Det skal bem\u00e6rkes, at der er to s\u00e6rlige forhold, som g\u00f8r sig g\u00e6ldende for kommunens kvalitetskrav til leverand\u00f8rer af madservice: Der kan ikke stilles krav, der medf\u00f8rer, at alle leverand\u00f8rer skal benytte den samme produktionsform. Dvs. at der ikke kan stilles krav om, at alle f.eks. skal levere k\u00f8le-\/vakuumpakket mad. Der kan ikke stilles krav om, at leverand\u00f8rerne skal tilbyde udbringning af maden til modtagernes eget hjem. En leverand\u00f8r kan godt blive godkendt, hvis modtagerne selv s\u00f8rger for at hente maden eller spiser hos leverand\u00f8ren. De \u00e6ndrede kvalitetskrav er g\u00e6ldende fra den 1. januar 2014. \n\n"}