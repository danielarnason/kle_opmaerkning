{"classes":[{"id":"18.01.00","title":"Ungdomsskolens generelle og overordnede forhold i almindelighed"}],"title":"Ungdomsskole","text":" Syddjurs Ungdomsskole Ungdomsskolen i Syddjurs er kommunens tilbud til alle b\u00f8rn og unge mellem 9 og 18 \u00e5r, som bor i kommunen og oprettet i henhold til lov om ungdomsskoler. B\u00f8rn i 4. 6. klasse tilbydes dog kun medlemskab af eftermiddagsklubberne. Syddjurs Ungdomsskoles tilbud udm\u00f8ntes gennem fire ungdomsskoledistrikter med i alt 10 lokale ungdomsskolehuse placeret p\u00e5 eller i t\u00e6t n\u00e6rhed af kommunens folkeskoler og ungdomsuddannelser. I hvert Ungdomsskolehus vil der v\u00e6re tilbud om eftermiddagsklub, aftenklub og almen undervisning. Syddjurs Ungdomsskole har ansvaret for: Undervisning i almene fag og pr\u00f8veforberedende fag Lektiehj\u00e6lp og specialundervisning Knallert- og traktork\u00f8rekort Aftenklubber for 13 - 18-\u00e5rige Eftermiddagsklubber for 9 - 13-\u00e5rige (4. - 6. klasse) Tidlig Eftermiddagsklub for b\u00f8rn i 3. klasse fra april til og med juli Studieture, lejre og rejser Internationale ungdomsudvekslinger i EU-regi Heltidsundervisning for 7., 8. og 9. klassetrin Rekvirerede kurser og opgaver Motocross- og andre motoraktiviteter Lokalradio Ungemilj\u00f8erne Rampen Kernen for de 16+ Koordinator af SSP indsatsen i Syddjurs Kommune Udbyder af Shanghai Akademiet i samarbejde med Syddjurs Musikskole Udbyder af Bandfabrikken i samarbejde med Syddjurs Musikskole Tovholder p\u00e5 DEMO r\u00e5det (Kommunens unger\u00e5d) Undervisning og \u00f8vrige tilbud Undervisningen i ungdomsskolen foreg\u00e5r normalt om eftermiddagen eller om aftenen samt i weekender. Eftermiddagsklubberne er \u00e5bne om eftermiddagen og aftenklubberne 2 aftner om ugen samt i planlagte weekender eller ferier, n\u00e5r der er s\u00e6rlige arrangementer. Ungdomsskolen sikrer, at alle unge i m\u00e5lgruppen og deres for\u00e6ldre er bekendte med de tilbud, som er m\u00e5lrettet netop deres aldersgruppe, enten gennem hjemmesiden eller ved udsendelse af brochurer m.v. L\u00e6s mere p\u00e5 Syddjurs Ungdomsskoles hjemmeside - ved at klikke p\u00e5 linket \u00f8verst til h\u00f8jre p\u00e5 siden. \n\n"}