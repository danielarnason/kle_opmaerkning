{"classes":[{"id":"18.15.01","title":"Folkeoplysende voksenundervisning"}],"title":"Aftenskoler - tilskud","text":" Principper vedr. Hovedomr\u00e5de 1 Inden for Folkeoplysningsloven og de i medf\u00f8r heraf udstedte bekendtg\u00f8relser, tr\u00e6ffer den enkelte forening beslutning om deltagerbetalingen, om ans\u00e6ttelse og afskedigelse af ledere, l\u00e6rere og andre medarbejdere, om valg af emner og tilrettel\u00e6ggelsesform, om andre aktiviteter, om kursusl\u00e6ngde og om antallet af deltagere p\u00e5 det enkelte hold. Tilskud Kommunalbestyrelsen fasts\u00e6tter og fordeler \u00e5rligt en bel\u00f8bsramme til den folkeoplysende voksenundervisning. Tilskud beregnes ud fra\/ydes p\u00e5 grundlag af aftenskolens afholdte l\u00f8nudgifter i \u00e5ret forud for tilskuds\u00e5ret. Det bel\u00f8b, der er afsat p\u00e5 budgettet til form\u00e5let, fordeles forholdsm\u00e6ssigt mellem de godkendte ans\u00f8gende foreninger. Nye aftenskoler kan bevilges kr. 5.000 til opstart, tilskuddet bevilges af udviklingspuljen. Bevilgede tilskud udbetales kvartalsvis forud i 4 lige store rater. Aftenskoler, for hvem Syddjurs Kommune afholder l\u00f8nudgifter, skal indbetale den andel af deltagerbetalingen, som holdene vedr\u00f8rer samtidig med at holdet indberettes til administrationen. S\u00e5fremt dette ikke respekteres, udbetales der ikke l\u00f8n. Regnskabsafslutning I forbindelse med regnskabsafslutning skal ikke forbrugte tilskudstilsagn tilbagebetales. De tilskud der tilbagebetales indg\u00e5r i budgettet og er indeholdt i \u00e5rets samlede mindreforbrug til folkeoplysende voksenundervisning og debatskabende aktiviteter. \u00c5rets mindreforbrug overf\u00f8res til efterf\u00f8lgende \u00e5r som restmidler til udbetaling efter ans\u00f8gning. Restmidlerne fordeles forholdsm\u00e6ssigt efter det samlede godkendte ans\u00f8gningsbudget. Der kan kun udbetales tilskud til aftenskoler, som har haft et st\u00f8rre udgiftsniveau til l\u00e6rerl\u00f8n end det skolen har opn\u00e5et budget til. Tilskudsbr\u00f8ker Kommunalbestyrelsen kan beslutte, at der ydes supplerende tilskud til udgifter til afl\u00f8nning m.v. af ledere og l\u00e6rere inden for den folkeoplysende voksenundervisning for deltagere med handicap i relation til undervisningen i et konkret emne. Der fasts\u00e6ttes f\u00f8lgende tilskudsbr\u00f8ker: Almindelig undervisning og foredrag: 1\/3 Undervisning for voksne handicappede: 8\/9 Instrumentalundervisning (sm\u00e5 hold): 5\/7 Kompenserende specialundervisning Syddjurs Kommune har indg\u00e5et et samarbejde med FOF Djursland vedr. varetagelse af undervisningsopgaven j\u00e6vnf\u00f8r nedenst\u00e5ende. Uddrag af Driftsoverenskomst mellem Syddjurs Kommune og FOF Djursland om varetagelse af specialundervisningen for voksne med bev\u00e6ge handicap. Driftsoverenskomsten tr\u00e6der i kraft 1. januar 2013 med udl\u00f8b den 30. juni 2014. Denne aftale genforhandles vedr. 2014 senest den 30. juni 2013. Syddjurs Kommune sikrer gennem denne aftale, at personer med fysiske eller psykiske handicap, der er tilmeldt folkeregistret i Syddjurs Kommune, kan tilbydes kompenserende specialundervisning. M\u00e5let med undervisningen er gennem teknikker og \u00f8velser at mindske eller afhj\u00e6lpe handicappets virkninger for mennesker med fysiske eller psykiske handicap. Undervisningen er ikke et m\u00e5l i sig selv, men et middel til at fremme den handicappedes mulighed for aktiv deltagelse i samfundslivet. FOF er endvidere ansvarlig for, at al kompenserende specialundervisning finansieret af Syddjurs Kommune foreg\u00e5r i Syddjurs og alene er for borgere bosat i Syddjurs Kommune. \n\n"}