{"classes":[{"id":"05.02.00","title":"Private f\u00e6llesveje\/stier i almindelighed"}],"title":"Ansvaret for den fremtidige vedligeholdelse","text":" Vedligeholdelsen omfatter vejen med udstyr. Det vil sige, at grundejerne har ansvaret for at: \u00a0 Vedligeholde k\u00f8rebane. Vedligeholde fortove. Vedligeholde rendestensbr\u00f8nde med stikledning frem til hovedledningen. Vedligeholde og renholde skilte og afstribning. Feje vejen. Fjerne affald og andet, der er s\u00e6rligt forurenende eller til ulempe for f\u00e6rdslen. Renholde gr\u00f8fter, rendesten, nedl\u00f8bsriste mv., s\u00e5 vandets frie l\u00f8b ikke hindres. T\u00f8mme rendestensbr\u00f8nde (sandfang). Rydde sne og glatf\u00f8rebek\u00e6mpe f\u00e6rdselsarealer. \u00a0 Listen er ikke udt\u00f8mmende, men giver et godt overblik over, hvilke opgaver, grundejerne har p\u00e5 en privat f\u00e6llesvej. Kommunen vil forts\u00e6tte med at vedligeholde og drive gadebelysningen, men vil fremover opkr\u00e6ve udgifterne til dette hos grundejerne. Kloaker og andre ledninger i vejen vil fortsat v\u00e6re de enkelte ledningsejeres ansvar. Det er som udgangspunkt den tilgr\u00e6nsende grundejer, der har ansvaret for den del af vejarealet, der ligger n\u00e6rmest ens grund. Det vil ofte sige, at grundejeren har ansvaret ud til midten af vejen langs grundes facade mod vejen. Vi anbefaler, at man organiserer sig i et vejlaug eller lignende. Et vejlaug er en effektiv organisationsform til at varetage grundejernes forpligtigelser til at holde vejen i god og forsvarlig stand. De st\u00f8rste omkostninger ved vedligeholdelse af vejen ligger, n\u00e5r der skal ny bel\u00e6gning p\u00e5 k\u00f8rebane og fortov samt udskiftes armatur i gadelys. Disse omkostninger kommer dog med mange \u00e5rs mellemrum. Det er en god ide, at grundejerne opsparer midler i et vejlaug, s\u00e5ledes at grundejerne er p\u00e5 forkant med de forholdsvise store udgifter, der kommer til disse tiltag. Hvis grundejerne ikke kan blive enige om dannelse af et vejlaug eller lignende, kan grundejerne indg\u00e5 overenskomst med kommunen, s\u00e5 kommunen udf\u00f8rer vedligeholdelsen for grundejernes regning. Dette kr\u00e6ver, at mindst 2\/3 af grundejerne anmoder om dette. Selv om et vejlaug eller kommunen st\u00e5r for vedligeholdelsen af vejen, vil det alligevel v\u00e6re den enkelte grundejer, der kan g\u00f8res ansvarlig for skader p\u00e5 person eller ting som f\u00f8lge af manglende vedligeholdelse. Det vil derfor v\u00e6re den enkelte grundejers husforsikring, der skal tages i anvendelse, hvis der frems\u00e6ttes erstatningskrav. Se ogs\u00e5 generel information om vedligehold af private f\u00e6llesveje her \u00a0 \n\n"}