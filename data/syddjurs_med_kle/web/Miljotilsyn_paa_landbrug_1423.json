{"classes":[{"id":"09.17.60","title":"Tilsyn med husdyrbrug"}],"title":"Milj\u00f8tilsyn p\u00e5 landbrug","text":" Du kan l\u00e6se mere om tilsyn i Syddjurs Kommunes Tilsynsplan nederst p\u00e5 denne side. Tilsynet N\u00e5r Syddjurs Kommune kommer p\u00e5 milj\u00f8tilsyn p\u00e5 din ejendom, kan der for eksempel blive f\u00f8rt tilsyn med alle eller nogle af nedenst\u00e5ende punkter: tilladt\/registreret dyrehold opbevaring af husdyrg\u00f8dning (hvor\/hvordan) markstakke, regler for afstandskrav og overd\u00e6kning oplag af ensilage afl\u00f8bsforhold oplag af sm\u00f8reolie og spildolie h\u00e5ndtering af affald dokumentation for alder p\u00e5 olietanke til dieselolie og fyringsolie hvis der er udarbejdet en milj\u00f8godkendelse for ejendommen, gennemg\u00e5s de vilk\u00e5r, der er stillet heri. Basistilsyn Kommunen gennemf\u00f8rer regelm\u00e6ssigt et basistilsyn p\u00e5 alle landbrug hvert 3. eller hvert 6. \u00e5r, som fastsat i bekendtg\u00f8relsen. Et basistilsyn er et samlet tilsyn, hvor alle landbrugets milj\u00f8forhold gennemg\u00e5s. Prioriterede tilsyn Kommunen skal foretage en milj\u00f8risikovurdering af landbrugene ud fra fastlagte kriterier. P\u00e5 baggrund af risikovurderingen beregnes en risikoscore. Hvert \u00e5r vil der blive udf\u00f8rt prioriterede tilsyn med de landbrug, som har en h\u00f8j risikoscore, da disse udg\u00f8r en s\u00e6rlig milj\u00f8risiko. Ved prioriterede tilsyn f\u00f8res prim\u00e6rt tilsyn med det milj\u00f8forhold, der er \u00e5rsagen til den h\u00f8je risikoscore. Det skal bem\u00e6rkes, at d\u00e9t at en bedrift har en h\u00f8j risikoscore, ikke n\u00f8dvendigvis betyder, at en bedrift ikke overholder milj\u00f8kravene. En virksomhed kan f.eks. tildeles en h\u00f8j risikoscore p\u00e5 baggrund af beliggenhed i forhold til vandl\u00f8b eller st\u00f8rrelse. Kommunens milj\u00f8tilsyn er omfattet af reglerne om brugerbetaling. N\u00e6rmere oplysning herom kan f\u00e5s ved henvendelse til Natur Milj\u00f8 eller p\u00e5 Milj\u00f8ministeriets hjemmeside . Offentligg\u00f8relse af milj\u00f8tilsyn I henhold til tilsynsbekendtg\u00f8relsen skal kommunen offentligg\u00f8re resultaterne af landbrugstilsyn. I Syddjurs Kommune kan man via \u00c5ben Indsig t frems\u00f8ge disse oplysninger, ved at s\u00f8ge p\u00e5 en landbrugsejendoms adresse. En liste over IED-landbrug (meget store landbrug) i Syddjurs Kommune, kan ses nederst p\u00e5 siden. Beholderkontrol If\u00f8lge Milj\u00f8- og energiministeriets bekendtg\u00f8relse om kontrol af beholdere for flydende husdyrg\u00f8dning, ensilagesaft eller spildevand skal beholdere kontrolleres mindst hvert 10. \u00e5r . For beholdere der er beliggende i et omr\u00e5de der skr\u00e5ner ned mod en s\u00f8 eller et vandl\u00f8b, og for alle beholdere der ligger 100 m eller n\u00e6rmere til et vandl\u00f8b eller en s\u00f8, er der krav om beholderkontrol hvert 5. \u00e5r . I stedet for kontrol kan du dog v\u00e6lges at tage beholderen ud af drift. Anmodning om kontrol af beholder skal g\u00f8res ved at sende skema til autoriseret kontrollant. Meddelelse om, at beholderen tages ud af drift sendes p\u00e5 skema til kommunen. Find skemaet i boksen \u00f8verst til h\u00f8jre p\u00e5 denne side under Selvbetjening. Manglende flydelag Manglende flydelag kan medf\u00f8re krav om fast overd\u00e6kning af gyllebeholdere. Ved milj\u00f8tilsyn eller flydelagskontrol konstateres det ofte, at der ikke er tilstr\u00e6kkeligt flydelag p\u00e5 gyllebeholdere. Milj\u00f8styrelsen har p\u00e5peget, at kommunerne skal give en skriftlig indsk\u00e6rpelse f\u00f8rste gang, der konstateres mangelfuldt flydelag, og anden gang skal kommunerne stille krav om fast overd\u00e6kning (betonl\u00e5g, teltoverd\u00e6kning eller lignende). N\u00e5r en beholder t\u00f8mmes, er der ofte rester af gylle i beholderen. Hvis ikke beholderen t\u00f8mmes helt, eksempelvis med en slamsuger, skal der ogs\u00e5 etableres flydelag p\u00e5 denne beholder. Hvis du vil vide mere om gylletanke, kan du l\u00e6se denne folder fra Milj\u00f8center \u00d8stjylland . Hvis du har sp\u00f8rgsm\u00e5l til reglerne for gylletanke, skal du kontakte Natur og Milj\u00f8 i Syddjurs Kommune tlf. 87 53 50 00, og IKKE Milj\u00f8center \u00d8stjylland som n\u00e6vnt i folderen. IED landbrug , tilsynsplan og tilsynsberetninger Herunder kan du finde en liste over IED landbrug i Syddjurs Kommune samt den g\u00e6ldende milj\u00f8tilsynsplan samt milj\u00f8tilsynsberetningerne fra 2007 til 2012: \n\n"}