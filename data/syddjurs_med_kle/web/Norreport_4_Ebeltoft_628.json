{"classes":[{"id":"82.02.00","title":"Salg af ejendom i almindelighed"}],"title":"N\u00f8rreport 4, Ebeltoft","text":" Smukt beliggende investerings ejendom s\u00e6lges Syddjurs Kommune udbyder en del af sundhedscentret i Ebeltoft. Ejendommen anvendes for tiden til fysioterapi, fodterapi mv. og s\u00e6lges med klausul om anvendelse til sundhedsrelaterede form\u00e5l. Beliggenhed: N\u00f8rreport 4, 8400 Ebeltoft. Del af matr.nr. 80b, Ebeltoft Markjorder. St\u00f8rrelse: Ejendommen har et samlet erhvervsareal p\u00e5 1.016 m2 jf. BBR. Bebygget areal udg\u00f8r 357 m2. Pris: Vejledende pris kr. 4.100.000 . Beskrivelse Ejendommen er s\u00e6rdeles centralt beliggende i Ebeltoft bymidte og har som nabo en smuk bypark. Ejendommen fremtr\u00e6der i god vedligeholdelsesstand og der er, fra flere steder i ejendommen, udsigt til Ebeltoft Vig. Stueetagen er p.t. udlejet til fodterapeut samt fysioterapi med tilh\u00f8rende tr\u00e6ningscenter. Stueetagen indeholder klinik for fodterapeut, klinikker for fysioterapi samt k\u00f8kken, toiletter og kontor. 1. sal er p.t. udlejet til fysioterapi og tr\u00e6ningscenter. 1. sal indeholder tr\u00e6ningscenter med tilh\u00f8rende toiletter \/ baderum. Tagetagen er ikke udnyttet, men rummer mange muligheder, som f\u00f8lge af dens proportioner. For udnyttelse af tagetagen m\u00e5 omkostninger til ombygning \/ istands\u00e6ttelse p\u00e5regnes. Det bem\u00e6rkes, at teleselskaber har lejet hver sit gavlrum i tagetagen, med ret til ops\u00e6tning af antenner. K\u00e6lderen er god og t\u00f8r og egner sig godt til opmagasinering af diverse effekter. I k\u00e6lderen er der p.t. udlejet\/udl\u00e5nt lokaler til Syddjurs Kommunes dagpleje, Dykkerhistorisk selskab samt KN montage. Anvendelse: Ejendommen skal anvendes til sundhedsrelaterede form\u00e5l. Servitut herom tinglyses i forbindelse med handlen. S\u00e6rlige oplysninger: Ejendommen er ikke selvst\u00e6ndigt matrikuleret, men en del af matr.nr. 80b Ebeltoft Markjorder. I forbindelse med handlen skal ejendommen selvst\u00e6ndigt matrikuleres. K\u00f8ber betaler samtlige omkostninger hertil. Frist for afgivelse af bud er Mandag den 7. januar 2013 kl. 12.00 . S\u00e5fremt ejendommen ikke s\u00e6lges i budrunden vil den efterf\u00f8lgende v\u00e6re til salg med en vejledende pris p\u00e5 kr. 4.100.000. Bud sendes p\u00e5 mail til direktionssekretariat@syddjurs.dk . Du finder budblanket og udbudsmateriale p\u00e5 Syddjurs Kommunes hjemmeside under erhverv erhvervsejendomme N\u00f8rreport 4, Ebeltoft. Salg sker som udgangspunkt til den h\u00f8jstbydende. Materiale Hent salgsmateriale indeholdende tingbogsattest, salgsbetingelser, tilbudsblanket mv. herunder \n\n"}