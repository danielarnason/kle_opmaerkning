{"classes":[{"id":"88.00.00","title":"Kommunens indk\u00f8b og udbud i almindelighed"}],"title":"Tilbudsindhentning p\u00e5 levering af kompetenceudviklingsforl\u00f8b i hverdagsrehabilitering til Syddjurs Kommune","text":" Tilbudsindhentning p\u00e5 levering af kompetenceudviklingsforl\u00f8b i hverdagsrehabilitering til Syddjurs Kommune OBS: To nye bilag er publiceret til udbuddet: Kvalitetsstandard for ydelser omfattet af servicelovens 83, og Rehabiliteringsstrategi - Syddjurs tr\u00e6ner for en bedre fremtid. Beskrivelse af opgaven Tilbudsindhentningen vedr\u00f8rer levering af et kompetenceudviklingsforl\u00f8b i hverdagsrehabilitering til Syddjurs Kommune i forbindelse med pleje og hj\u00e6lp ydet efter servicelovens 83 og 86, der herefter kaldes ordregiver. Form\u00e5let med forl\u00f8bet er at skabe en forandringsproces, der medvirker til at udbrede en rehabiliteringskultur til medarbejderne og til at kvalificere medarbejderne til at arbejde rehabiliterende p\u00e5 tv\u00e6rs af de forskellige faggrupper og stimulere til gejst og engagement. Dermed skal medarbejderne blive i stand til at veksle mellem arbejdsformerne rehabiliterende, aktiverende og kompenserende. En effekt af forl\u00f8bet tilstr\u00e6bes at blive \u00f8get livskvalitet for borgere, der omfattes af hverdagsrehabiliteringen, der dermed kan blive l\u00e6ngst muligt i eget liv ved at g\u00f8re dem mere selvhjulpne. Dette vil medf\u00f8re, at behovet for pleje og praktisk hj\u00e6lp uds\u00e6ttes eller reduceres for den enkelte borger, s\u00e5 serviceniveauet derved kan fastholdes. Forebyggelse af indl\u00e6ggelser p\u00e5 sygehus for \u00e6ldre borgere er ogs\u00e5 en \u00f8nsket effekt. Uddannelsesforl\u00f8bet skal gennemf\u00f8res fra efter\u00e5ret 2012 til efter\u00e5ret 2013, hvor det skal afsluttes. Forl\u00f8bet skal omhandle undervisning af ca. 350 social- og sundhedshj\u00e6lpere samt ca. 25 n\u00f8glepersoner best\u00e5ende af visitatorer, tr\u00e6nende terapeuter og sygeplejersker. Aftalen indg\u00e5s for en 1-\u00e5rig periode, g\u00e6ldende fra den 1. oktober 2012 til og med den 30. september 2013. Kontaktoplysninger og frist for modtagelse af sp\u00f8rgsm\u00e5l Alle henvendelser og sp\u00f8rgsm\u00e5l vedr\u00f8rende tilbudsindhentningen skal v\u00e6re skriftlige og rettes til Ingelise Juhl, pr. e-mail: iju@syddjurs.dk , med emnet: Sp\u00f8rgsm\u00e5l til levering af kompetenceudviklingsforl\u00f8b i hverdagsrehabilitering senest den 20. august 2012, kl. 12.00. Frist og adresse for modtagelse af tilbud Tilbuddet skal v\u00e6re m\u00e6rket: Tilbudsindhentning p\u00e5 levering af kompetenceudviklingsforl\u00f8b i hverdagsrehabilitering . Tilbuddet skal v\u00e6re kommunen i h\u00e6nde senest den 27. august 2012 via f\u00f8lgende mail-adresse: iju@syddjurs.dk eller pr. brev. til adressen: Syddjurs Kommune, Hovedgaden 77, 8410 R\u00f8nde, att: Ingelise Juhl. Kriterier for tildeling af opgaven Kontrakten vil blive tildelt den tilbudsgiver, der afgiver det for ordregiver \u00f8konomisk mest fordelagtige tilbud, idet f\u00f8lgende underkriterier, med angivelse af v\u00e6gtning, l\u00e6gges til grund for tilbudsvurderingen: Underkriterium V\u00e6gtning Kvalitet af uddannelsesforl\u00f8bet, kommunikationsstrategi og dokumentation 70 % Pris 30 % \n\n"}