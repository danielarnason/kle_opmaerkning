{"classes":[{"id":"28.09.00","title":"Dagtilbud til b\u00f8rn indtil skolestart i almindelighed"}],"title":"L\u00e6replaner","text":" Den enkelte dagplejer st\u00f8tter og udfordrer barnets l\u00e6ring. Det kan v\u00e6re gennem leg, spontane oplevelser samt ved at dagplejeren skaber og underst\u00f8tter situationer, som giver b\u00f8rnene mulighed for fornyelse, fordybelse, forandring og erfaring. Denne l\u00e6ring foreg\u00e5r i processer, der b\u00e5de omfatter m\u00e5lsatte l\u00e6ringsforl\u00f8b og spontane aktiviteter styret af b\u00f8rnene selv. Vi arbejder ud fra de 6 l\u00e6replanstemaer Sociale kompetencer: Giver barnet en oplevelse af, at det er rart at v\u00e6re sammen med andre b\u00f8rn og voksne. Vi st\u00f8tter barnet i selv at l\u00f8se konflikter Vi st\u00f8tter b\u00f8rnene i at danne venskaber og indg\u00e5 i grupper. Vi hj\u00e6lper b\u00f8rnene med at l\u00e6re, at s\u00e6tte gr\u00e6nser for sig selv, samt sige til og fra. Sproglige kompetencer: Vi hj\u00e6lper barnet med at ben\u00e6vne og skelne verden. Knytte begreber og lyde til handling. S\u00e6tte ord og begreber p\u00e5 de oplevelser, der er i hverdagen. Der vises interesse for det barnet fort\u00e6ller, s\u00e5ledes ar det f\u00e5r mod og lyst til at fort\u00e6lle. Der synges og l\u00e6ses b\u00f8ger i dagplejen. Barnets alsidige udvikling: I t\u00e6t samarbejde med for\u00e6ldrene pr\u00f8ver vi at afl\u00e6se det enkelte barns signaler. Fremme selvf\u00f8lelse og selvst\u00e6ndighed. Have fokus p\u00e5 dialog og relationer. Vi arbejder endvidere p\u00e5 at g\u00f8re b\u00f8rnene selvhjulpne, da det \u00f8ger barnets f\u00f8lelse af at kunne mestre. Krop og bev\u00e6gelse: Aktiviteter der giver b\u00f8rnene gl\u00e6de ved kroppen og lyst til at bruge den. Dagplejehjemmet skal have plads til fysiske aktiviteter s\u00e5vel ude som inde. Vi bruger naturen, skoven med det uj\u00e6vne terr\u00e6n mm, idet det giver barnet mulighed for at styrke balance og motorik. Fysiske aktiviteter, der svarer til det enkelte barns udviklingstrin. Dagplejere og b\u00f8rn er sammen omgl\u00e6den ved bev\u00e6gelse, musik og dans. Natur og naturf\u00e6nomener: Omverdenen skal udforskes. B\u00f8rnene skal have oplevelser i naturen. Der arrangeres udflugter og g\u00e5ture i den omkringliggende natur. Der opfordres til nysgerrighed. Der eksperimenteres, lege i og med naturen. Kulturelle udtryksformer: Give mulighed for at bruge kreativiteten s\u00e5vel ude som inde. Dagplejeren vil tage initiativ til aktiviteter, som giver b\u00f8rnene viden om kultur og traditioner. Dette kan v\u00e6re: tegne, male, synge, musik, h\u00f8jtl\u00e6sning mm. \n\n"}