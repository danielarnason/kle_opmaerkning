{"classes":[{"id":"06.02.03","title":"Regulering af vandl\u00f8b og anl\u00e6g af nye vandl\u00f8b"}],"title":"Regler for afvanding, dr\u00e6ning og regulering af vandl\u00f8b","text":" Afvanding og dr\u00e6ning af vandlidende omr\u00e5der eller regulering af vandl\u00f8b m\u00e5 i henhold til loven ikke foretages uden kommunens godkendelse. Ved vandl\u00f8bsregulering forst\u00e5s \u00e6ndringer af eksisterende vandl\u00f8b eller etablering af nye. Hvis du har \u00f8nske om \u00e6ndring af et eksisterende vandl\u00f8b eller anl\u00e6ggelse af et nyt herunder afvandingsanl\u00e6g med pumpe, skal der udarbejdes og indsendes et projekt til kommunen. Procedure for vandl\u00f8bsregulering Ans\u00f8gning For at kommunen kan behandle din sag, skal projektans\u00f8gningen i henhold til Bekendtg\u00f8relse nr. 1436 af 11\/12 2007 om vandl\u00f8bsregulering og restaurering indeholde f\u00f8lgende: En redeg\u00f8relse om form\u00e5let med reguleringer m.v. og en begrundelse for projektet. Forn\u00f8dent oversigtskort og detailplaner. Oversigt over de af projektet omfattede ejendomme med fortegnelse over de grundejere og brugere, der \u00f8nskes inddraget i projektet. Overslag over udgifterne med forslag til fordeling af disse. En tidsplan for arbejdets udf\u00f8relse. Afh\u00e6ngig af det enkelte projekt vil det ofte v\u00e6re n\u00f8dvendigt for kommunen at anmode om supplerende oplysninger til sagen. Offentlig h\u00f8ring N\u00e5r kommunen finder sagen tilstr\u00e6kkelig belyst sendes projektet i offentlig h\u00f8ring i minimum 4 uger. For restaureringsprojekter er fristen 8. uger. Afg\u00f8relse Efter offentlig h\u00f8ring og behandling af nedenst\u00e5ende underpunkter vil sagen kunne afg\u00f8res endeligt. Foruds\u00e6ttes dispensation eller godkendelse efter Naturbeskyttelsesloven, Milj\u00f8beskyttelsesloven, Vandforsyningsloven eller Fiskeriloven skal disse afg\u00f8relser foreligge, f\u00f8r der kan gives endelig godkendelse efter Vandl\u00f8bsloven Kan der ikke opn\u00e5s enighed om \u00f8konomien i projektet, skal sagen indbringes for Taksationskommissionen, f\u00f8r der kan gives endelig godkendelse efter vandl\u00f8bsloven Hvis projektet kr\u00e6ver en VVM redeg\u00f8relse med kommuneplansretningslinjer, skal denne indg\u00e5 i grundlaget for afg\u00f8relsen Klage Afg\u00f8relsen vil kunne p\u00e5klages af: Ans\u00f8ger Enhver, der m\u00e5 antages at have individuel, v\u00e6sentlig interesse i sagens udfald Danmarks Naturfredningsforening Danmarks Sportsfiskeriforbund Afg\u00f8relsen kan inden for 4 uger efter p\u00e5klages til Naturstyrelsen. \n\n"}