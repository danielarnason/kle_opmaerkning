{"classes":[{"id":"01.05.00","title":"Naturbeskyttelse i almindelighed"}],"title":"Naturkvalitetsplan 2013","text":" Planens indhold Naturkvalitetsplan 2013 indeholder kommunens strategi for naturomr\u00e5det, og er s\u00e5ledes en uddybning af Kommuneplan 2013 for naturomr\u00e5det. Planen afl\u00f8ser Naturkvalitetsplanen fra 2009, og indeholder nye m\u00e5der at v\u00e6rdi- og m\u00e5ls\u00e6tte de 3 beskyttede naturarealer p\u00e5. Som en del af Kommuneplan 2013 er der udpeget nye omr\u00e5der til skovrejsning, og generelt retter naturkvalitetsplanen fokus mod de truede og de sj\u00e6ldne arter frem for den generelle beskyttelse. Ligeledes fremstilles kommunens forpligtelser p\u00e5 naturomr\u00e5det samt de ressourcem\u00e6ssige prioriteringer heraf. H\u00f8ringer og milj\u00f8vurdering Naturkvalitetsplan 2013 har v\u00e6ret i offentlig h\u00f8ring sammen med kommuneplanen, og der har v\u00e6ret afholdt borgerm\u00f8de samt debatm\u00f8de i det Gr\u00f8nne R\u00e5d om Naturkvalitetsplanen. Der er ligeledes udarbejdet en strategisk milj\u00f8vurdering af Naturkvalitetsplanen. Beskyttet natur Naturkvalitetsplan 2013 indeholder den samlede strategi for h\u00e5ndteringen af kommunens beskyttede naturarealer. Du kan se, om der er beskyttet natur p\u00e5 din ejendom her . Kortet bliver l\u00f8bende revideret, og arealernes v\u00e6rdi- og m\u00e5ls\u00e6tninger revideres ved hver kommuneplansperiode efter behov. Prioriterede arter Danmark har forpligtet sig til at begr\u00e6nse tilbagegangen i biodiversitet inden 2020. Kommunerne skal medvirke til dette gennem naturkvalitetsplanl\u00e6gningen, og i naturkvalitetsplanen er der derfor fremh\u00e6vet en r\u00e6kke arter, som har en v\u00e6sentlig del af den danske bestand i Syddjurs Kommune og derfor kunne kaldes kommunens ansvarsarter. Disse arter vil blive fors\u00f8gt t\u00e6nkt ind i forvaltning, planl\u00e6gning og naturpleje, og deres status fremover vil v\u00e6re et godt udtryk for, om Syddjurs Kommune bidrager til at sikre den danske artsrigdom. Udpegning Udpegningen af prioriterede arter i Naturkvalitetsplan 2013 er foretaget p\u00e5 det videngrundlag kommunen har til r\u00e5dighed, og inden for de artsgrupper, som kommunen vurderer, at der i dag er tilstr\u00e6kkelig viden om. Listen skal derfor ses som et dynamisk dokument. Udpegningen af de truede, prioriterede arter ses nedenfor i Prioriterede arter bilag til Naturkvalitetsplan 2013 . \n\n"}