{"classes":[{"id":"28.09.12","title":"B\u00f8rnemilj\u00f8 m.v., dagtilbud"}],"title":"B\u00f8rnemilj\u00f8vurderinger","text":" Form\u00e5let med denne lov er at bidrage til, at b\u00f8rn i dagtilbud har et godt fysisk, psykisk og \u00e6stetisk b\u00f8rnemilj\u00f8, der fremmer b\u00f8rnenes trivsel, sundhed, udvikling og l\u00e6ring. En b\u00f8rnemilj\u00f8vurdering (BMV) er den proces, som skal s\u00e6tte focus p\u00e5 b\u00f8rnemilj\u00f8et og afd\u00e6kke, hvilke \u00e6ndringer der kan v\u00e6re med til at forbedre milj\u00f8et I dagplejen skal b\u00f8rnemilj\u00f8vurderingen udarbejdes samlet for alle dagplejehjem eller distrikter. BMV en skal v\u00e6re offentlig tilg\u00e6ngelig. B\u00f8rnemilj\u00f8et skal vurderes i et b\u00f8rneperspektiv og at b\u00f8rnenes oplevelser af b\u00f8rnemilj\u00f8et skal inddrages alt efter barnets alder. B\u00f8rnemilj\u00f8vurderingen skal revideres hvert 3. \u00e5r eller hvis der sker \u00e6ndringer der har betydning for b\u00f8rnemilj\u00f8et. Fokuspunkter B\u00f8rnemilj\u00f8vurderingen indeholder 3 fokuspunkter, det fysiske b\u00f8rnemilj\u00f8, det psykiske b\u00f8rnemilj\u00f8 og det \u00e6stetiske b\u00f8rnemilj\u00f8. Det fysiske b\u00f8rnemilj\u00f8 handler om: hvorvidt de fysiske rammer inde og ude er sikkerheds- og sundhedsm\u00e6ssigt forsvarlige. Det drejer sig blandt andet om mulighed for bev\u00e6gelse, ergonomi, pladsforhold, hygiejne, st\u00f8j, lys og sikkerhedsm\u00e6ssige forhold. Det psykiske b\u00f8rnemilj\u00f8 handler om: Hvordan b\u00f8rnene har det med hinanden og med de voksne. Det handler om konstruktiv gruppedynamik uden mobning og eksklusion fra f\u00e6llesskabet. I et godt psykisk b\u00f8rnemilj\u00f8 bidrager f\u00e6llesskaber, venskaber, rummelighed, omsorg, tryghed, tillid, og medbestemmelse til en positiv hverdag. Det \u00e6stetiske b\u00f8rnemilj\u00f8 handler om: Samspillet mellem omgivelserne og b\u00f8rnenes sanser i dagligdagen. Det \u00e6stetiske milj\u00f8 har betydning for, om b\u00f8rnene oplever dagtilbuddet som et rart sted at v\u00e6re samt oplever stedet som inspirerende, motiverende, udfordrende og behageligt. Konkret handler det \u00e6stetiske milj\u00f8 om, hvordan indretning og udsmykning af bygninger, rum og legesteder kan indvirke p\u00e5 b\u00f8rns oplevelser og handlinger. Det \u00e6stetiske milj\u00f8 har betydning for, om b\u00f8rnene f\u00e5r lyst til at udfolde sig. \n\n"}