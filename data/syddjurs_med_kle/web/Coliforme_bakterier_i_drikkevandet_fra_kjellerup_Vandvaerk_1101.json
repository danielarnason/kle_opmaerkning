{"classes":[{"id":"13.02.02","title":"Vandkvalitet"}],"title":"Coliforme bakterier i drikkevandet fra kjellerup Vandv\u00e6rk","text":" Kogep\u00e5bud til Skjellerup Vandv\u00e6rk I forbindelse med de rutinem\u00e6ssige drikkevandskontroller fra Skjellerup Vandv\u00e6rk, der forsyner Knebelbro, er der p\u00e5vist coliforme bakterier i drikkevandet. Syddjurs Kommune har efter samr\u00e5d med embedsl\u00e6gerne udstedt et kogep\u00e5bud til Skjellerup vandv\u00e6rk. Det betyder, at vandv\u00e6rkerne skal orientere forbrugere, om at det anbefales, at alt vand til drikkevandsform\u00e5l og madlavning skal koges. Da vandv\u00e6rket forsyner et lokalt spisested og lystb\u00e5dehavn har Syddjurs Kommune desuden underrettet F\u00f8devarestyrelsen. Coliforme bakterier kan tyde p\u00e5 en forurening fra overfladevand. Bakterien er ikke sygdomsfremkaldende i sig selv, men trives hvor der kan findes sygdomsfremkaldende bakterier. Hvis man bliver syg skal man kontakte egen l\u00e6ge. Skjellerup Vandv\u00e6rk forsyner tilsammen ca. 80 ejendomme med drikkevand hvoraf ca. 5 er sommerhuse. Kogeanbefalingen g\u00e6lder, indtil nye analyser har p\u00e5vist, at forureningen er oph\u00f8rt. Nye analyser ventes klar i den kommende uge. For yderlige information kan der rettes henvendelse til Skjellerup vandv\u00e6rk, hjemmesider: www.skjellerupvandvaerk.dk Eller p\u00e5 telefon 2191 7266 \n\n"}