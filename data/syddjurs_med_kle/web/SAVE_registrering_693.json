{"classes":[{"id":"01.10.00","title":"Bygningsfredning og bygningsbevaring i almindelighed"}],"title":"SAVE-registrering","text":" Registreringen gennemf\u00f8res efter SAVE-metoden, der er udviklet af Kulturstyrelsen. SAVE st\u00e5r for Survey of Architectural Values in the Evironment, og rummer en helhedsvurdering af bygningsv\u00e6rket i forhold til bygningens kulturhistorisk v\u00e6rdi, arkitektonisk v\u00e6rdi, milj\u00f8m\u00e6ssig v\u00e6rdi (omgivelserne), originalitet og tilstand. En bygning kan godt have en h\u00f8j bevaringsv\u00e6rdi, selvom bygningen er i en d\u00e5rlig stand, hvis det vurderes, at bygningens originalitet og arkitektoniske v\u00e6rdi er h\u00f8j, og at bygningen kan istands\u00e6ttes og dermed bevares. En bygnings bevaringsv\u00e6rdi fastl\u00e6gges efter en skala fra 1-9, hvor 1-3 er udtryk for en h\u00f8j bevaringsv\u00e6rdi, 4-6 en middel bevaringsv\u00e6rdi og 7-9 en lav bevaringsv\u00e6rdi. Bygninger med en bevaringsv\u00e6rdi p\u00e5 1-4 er udpeget som bevaringsv\u00e6rdige og m\u00e5 ikke nedrives uden byr\u00e5dets s\u00e6rlige godkendelse. I Syddjurs Kommune findes pr. 1. september 2014 i alt Fredede bygninger: 40 Bevaringsv\u00e6rdige bygninger: 1.162 Registrerede bygninger: ca. 4.500 Ikke registrerede bygninger: ca. 10.000 Arbejdet med registeringen af bevaringsv\u00e6rdige bygninger vil sp\u00e6nde over en \u00e5rr\u00e6kke efter en n\u00e6rmere fastlagt plan, hvor Nationalpark Mols Bjerge sandsynligvis vil udg\u00f8re det f\u00f8rste omr\u00e5de, der kortl\u00e6gges. Dern\u00e6st tidligere R\u00f8nde Kommune, s\u00e5 tidligere Rosenholm Kommune og til sidst tidligere Midtdjurs Kommune. \n\n"}