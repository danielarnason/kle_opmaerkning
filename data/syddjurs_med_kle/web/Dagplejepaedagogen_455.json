{"classes":[{"id":"28.09.00","title":"Dagtilbud til b\u00f8rn indtil skolestart i almindelighed"}],"title":"Dagplejep\u00e6dagogen","text":" P\u00e6dagogen yder st\u00f8tte, vejledning, giver inspiration samt faglig sparring til den enkelte dagplejer og ligeledes til legestuegruppen. Dagplejep\u00e6dagogen har en p\u00e6dagogisk baggrund og har det overordnede ansvar for den p\u00e6dagogiske udvikling i dagplejen. Dagplejep\u00e6dagogerne deltager l\u00f8bende p\u00e5 relevante kurser og efteruddannelse. Det er ligeledes dagplejep\u00e6dagogen, der afholder medarbejderudviklingssamtaler, afholder personalem\u00f8der i de enkelte legestuegrupper, laver b\u00f8rnemilj\u00f8vurderinger, samt l\u00e6ser dagplejernes l\u00e6replaner og kommer med vurdering\/ vejledning til disse. I m\u00f8der dagplejep\u00e6dagogen f\u00f8rste gang til kontaktm\u00f8de hos dagplejeren, n\u00e5r dit barn starter. Derudover kommer hun p\u00e5 b\u00e5de anmeldte og uanmeldte bes\u00f8g hos dagplejeren. Hvert tilsyn ender ud med en tilsynsrapport, hvor bl.a. b\u00f8rnenes trivsel og udvikling f\u00f8lges og beskrives. Dagplejep\u00e6dagogen er i l\u00f8bende kontakt med dagplejeren omkring b\u00f8rnene og deltager ligeledes i legestue og diverse arrangementer. Det er ogs\u00e5 dagplejep\u00e6dagogen, der sammen med dagplejeren udarbejder kvalitetsm\u00e5linger forud for at barnet skal i daginstitution. Dette skema gives til for\u00e6ldrene til genneml\u00e6sning og senere aflevering til b\u00f8rnehave. Dagplejep\u00e6dagogen tr\u00e6ffes dagligt i kontortiden. Tavshedspligt Dagplejep\u00e6dagogerne, medlemmer af bestyrelsen i dagplejen, og personalet i borgerforvaltningen har ligeledes tavshedspligt med hensyn til oplysninger om for\u00e6ldrenes og b\u00f8rnenes private forhold. Det bem\u00e6rkes endvidere at den omtalte tavshedspligt ikke oph\u00f8rer, s\u00e5fremt en dagplejer eller andre ansatte fratr\u00e6der deres job eller n\u00e5r et bestyrelsesmedlem udtr\u00e6der af bestyrelsen. Det forventes endvidere at for\u00e6ldrene udviser en moralsk\/etisk tavshedspligt med de ting, de m\u00e5tte blive bekendt med i dagplejerens hjem. \n\n"}