{"classes":[{"id":"02.00.00","title":"Byggeri i almindelighed"}],"title":"Solceller og solfangere","text":" Ops\u00e6tning af solceller og solfangeranl\u00e6g kan v\u00e6re godkendelsespligtigt. Hvorvidt anl\u00e6gget foruds\u00e6tter byggetilladelse eller ej afh\u00e6nger helt af det \u00f8nskede slutresultat . Etableringen af anl\u00e6gget kan derudover foruds\u00e6tte landzonetilladelse, og tilladelse eller dispensation fra en lokalplan eller fra naturbeskyttelsesloven. Endelig kan der v\u00e6re tinglyste deklarationer p\u00e5 ejendommen som regulerer brugen af solceller. Solceller og solfangere betragtes som et installationselement, alts\u00e5 ikke et decideret tagmateriale, ogs\u00e5 selv om solpanelerne d\u00e6kker en stor del af tagfladen. Solpanelerne b\u00f8r placeres med samme h\u00e6ldning\u00a0som taget, eller som en integreret del af tagbel\u00e6gningen. S\u00f8rg for at panelerne er placeres harmonisk p\u00e5 taget under hensyntagen til kviste, tagvinduer, skorstene m.v., og s\u00e5ledes at der ikke skabes arkitektonisk ubalance i bygningens samlede fremtr\u00e6den. Solcellerne og \u2013fangere der ops\u00e6ttes p\u00e5 tage, i samme vinkel\/tagh\u00e6ldning som taget, kr\u00e6ver\u00a0almindeligvis ikke tilladelse fra Syddjurs Kommune. Hvis de derimod ops\u00e6ttes p\u00e5 et stativ p\u00e5 jorden eller p\u00e5 taget,\u00a0vil det kunne sidestilles med ny bebyggelse, som foruds\u00e6tter byggetilladelse. De tekniske krave til solcelle- og solfangeranl\u00e6g er fastsat i bygningsreglementes kapitel 8 . Det tilr\u00e5des at kontakte at en professionel r\u00e5dgiver, til at gennemg\u00e5 om tagkonstruktionen kan b\u00e6re den ekstra v\u00e6gt fra solcellerne\/solfangeranl\u00e6gget. Der henstilles til, at solceller og -fangere udf\u00f8res med antirefleksbel\u00e6gning, for at minimere potentielt generende genskin i forhold til omkringboende og k\u00f8rende trafik. Ops\u00e6tning af\u00a0solfangeranl\u00e6g skal altid registres i Bygnings- og Boligregistret (BBR), uanset om anl\u00e6gget kan etableres med eller uden byggetilladelse. Registrereing af solceller i BBR er derimod frivilligt. Hvis du er i tvivl om et anl\u00e6g skal godkendes forudg\u00e5ende, kan du sende en foresp\u00f8rgsel til Syddjurs Kommune, Plan og Byg. Der g\u00e6lder s\u00e6rlig regler for\u00a0 byggeri i landzone . Det er vigtigt, at du unders\u00f8ger\u00a0 bygningsreglementets \u00a0bestemmelser samt eventuel\u00a0lokalplan\u00a0og deklaration for omr\u00e5det,\u00a0f\u00f8r du indsender dit projektmateriale - se nedenfor: Hvilken kommuneplanramme og eventuel lokalplan g\u00e6lder for din ejendom \u2013 se\u00a0 her . \u00a0 F\u00e5 alt projektmateriale med Du opfordres til at indsende dit projektmateriale samlet og komplet. Sagsbehandlingen kan f\u00f8rst afsluttes,\u00a0n\u00e5r alt relevant\u00a0projektmateriale er modtaget. Gennemg\u00e5 listen for at sikre at du f\u00e5r sendt alt n\u00f8dvendigt materiale med. Listen er vejledende og kan variere afh\u00e6ngig af dit konkrete byggeprojekt. \u00a0 Situationsplan M\u00e5lsat og -fast inkl.\u00a0angivelse af terr\u00e6nkoter eller -kurver, solpanelernes m\u00e5l og placering p\u00e5 bygninger eller terr\u00e6n. Anl\u00e6ggets\u00a0afstande til henholdsvis\u00a0vej-, sti- og naboskel samt eksisterende bebyggelse samt indtegning eventuelle byggelinjer eller -felter. Facadetegninger - ved etablering p\u00e5 bygninger M\u00e5lsat og -fast med illustration af anl\u00e6ggets placering p\u00e5 bygningen og angivelse af h\u00f8jder. Fuldmagt Fuldmagt fra ejendommens ejer er p\u00e5kr\u00e6vet, s\u00e5fremt ejer og ans\u00f8ger ikke er samme person\/virksomhed. Tinglyste dokumenter, som kan v\u00e6re relevante for byggesagen Bygherren er ansvarlig for at bestemmelser i eventuelle deklarioner overholdes. Daklarationer kan rekvireres ved\u00a0 Tinglysningsretten . \n\n"}