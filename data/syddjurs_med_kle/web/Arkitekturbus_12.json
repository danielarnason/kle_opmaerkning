{"classes":[{"id":"20.00.00","title":"Kulturvirksomhed i almindelighed"}],"title":"","text":"Arkitekturbus projekt I uge 37, 38 og 39 er b\u00f8rn fra 5. og 6. klasser fra Molsskolen, Rosmus Skole og Hornslet Skole p\u00e5 en ganske s\u00e6rlig opgave. De er nemlig med i et pilotprojekt om landskabsarkitektur. En arkitekturbus er omdrejningspunkt for en r\u00e6kke arkitekturaktiviteter, og fra bussen drager b\u00f8rnene ud i lokalomr\u00e5det med iPads for at registrere og karakterisere omr\u00e5det p\u00e5 et geografisk kort. Hvor er der steder man helst vil undg\u00e5, hvor er der m\u00f8desteder for b\u00f8rn og unge, hvor er de flotte, sjove eller hemmelige steder, og er der noget man kunne t\u00e6nke sig at \u00e6ndre? Hvad kunne f\u00e5 lige netop deres omr\u00e5de til at blive et mere sp\u00e6ndende sted at bo som b\u00f8rn og unge? GIS-kontoret i Syddjurs Kommune deltager med en iPad-app, som gennem registreringer i felten, kan hj\u00e6lpe med til at visualisere b\u00f8rns oplevelser og tanker, og gennem denne nye brugerinddragelse give dem en stemme som aktive, kreative og ligev\u00e6rdige medborgere. B\u00f8rnenes registreringer bliver lagt ind p\u00e5 et kort, der er offentlig tilg\u00e6ngeligt. Registreringerne p\u00e5 det offentlige kort kan ses p\u00e5 denne kortside . "}