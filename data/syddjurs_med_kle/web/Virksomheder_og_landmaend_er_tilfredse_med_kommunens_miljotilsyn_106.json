{"classes":[{"id":"09.00.00","title":"Milj\u00f8beskyttelse i almindelighed"}],"title":"Virksomheder og landm\u00e6nd er tilfredse med kommunens milj\u00f8tilsyn","text":" En brugertilfredshedsunders\u00f8gelse hos kommunens landm\u00e6nd og virksomheder viser, at der generelt er stor tilfredshed med den m\u00e5de, som Syddjurs Kommune gennemf\u00f8rer de lovpligtige milj\u00f8tilsyn p\u00e5. Blandt de adspurgte erhvervsvirksomheder var henholdsvis 19 pct. meget tilfredse med det kommunale tilsyn, og 81 pct var tilfredse . Ogs\u00e5 blandt de adspurgte landm\u00e6nd var der overordnet stor tilfredshed med tilsynet p\u00e5 deres husdyrbrug. Ud af de samlede besvarelser var 90 pct enten tilfredse eller meget tilfredse (hhv. 48 og 42 pct), otte pct var utilfredse og \u00e9n pct meget utilfreds . Kun \u00e9n enkelt af de adspurgte landm\u00e6nd svarede ved ikke p\u00e5 sp\u00f8rgsm\u00e5let om den samlede brugertilfredshed af kommunens tilsynsindsats. Den st\u00f8rste brugertilfredshed blev opn\u00e5et ved virksomhedernes oplevelse af dialogen med kommunens tilsynsf\u00f8rende og forst\u00e5elsen af det skriftlige materiale. Carsten Bech, formand for udvalget for natur, teknik og milj\u00f8 udtaler: - Jeg er meget tilfreds med unders\u00f8gelsens resultater. Den viser p\u00e5 den ene side, at forvaltningen arbejder m\u00e5lrettet p\u00e5 at forbedre relationerne til kommunens erhvervsliv, og p\u00e5 den anden side, at virksomhederne har god forst\u00e5else for kommunens myndighedsrolle. If\u00f8lge loven har kommunen pligt til at udf\u00f8re regelm\u00e6ssige milj\u00f8tilsyn hos en r\u00e6kke forskellige produktionsvirksomheder og serviceerhverv. Tilsynet gennemf\u00f8res efter et p\u00e5 forh\u00e5nd fastlagt interval p\u00e5 2 4 \u00e5r. Resultatet af tilsynet bliver hvert \u00e5r indberettet til Milj\u00f8styrelsen. For yderligere oplysninger kontakt Morten Hundahl p\u00e5 29 33 94 11 eller p\u00e5 mhp@syddjurs.dk \n\n"}