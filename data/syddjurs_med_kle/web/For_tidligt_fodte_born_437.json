{"classes":[{"id":"29.12.08","title":"Sundhedspleje til b\u00f8rn i eget hjem"}],"title":"For tidligt f\u00f8dte b\u00f8rn","text":" For tidligt f\u00f8dte b\u00f8rn i Syddjurs Kommune Pr\u00e6matur Tilbud til for tidligt f\u00f8dte b\u00f8rn For tidligt f\u00f8dte b\u00f8rn og deres familier tilbydes en mere m\u00e5lrettet opf\u00f8lgning end b\u00f8rn f\u00f8dt til tiden. Omfanget vil afh\u00e6nge af graden af pr\u00e6maturitet og komplikationer knyttet til for tidlig f\u00f8dsel og nyf\u00f8dthedsperiode. Den s\u00e6rlige indsats er prim\u00e6rt rettet mod b\u00f8rn, som er f\u00f8dt mindst 8 uger for tidligt eller har en ekstrem lav f\u00f8dselsv\u00e6gt. Erfaringen viser, at meget for tidligt f\u00f8dte b\u00f8rn kan have s\u00e6rlige vanskeligheder, som kan v\u00e6re sv\u00e6re at vurdere for b\u00e5de for\u00e6ldre og fagpersoner. Derfor har Syddjurs Kommune oprettet et tv\u00e6rfagligt Pr\u00e6maturt Team, der yder vejledning til for\u00e6ldre, institutionspersonale og andre fagpersoner. Form\u00e5l Form\u00e5let med den s\u00e6rlige indsats er at st\u00f8tte det for tidligt f\u00f8dte barns trivsel og udvikling. Pr\u00e6maturt Team best\u00e5r af sundhedsplejerske, tilsynsf\u00f8rende i dagplejen, fysioterapeut og tale-h\u00f8re konsulent. En meget for tidlig f\u00f8dsel kan v\u00e6re en traumatiserende oplevelse, som kan \u00f8ge barnets risiko for at udvikle vanskeligheder i forhold til: sanseintegration, motorisk udvikling, sensitivitet, sprog, koncentration, hukommelse, impulsstyring og indl\u00e6ring. For nogle af b\u00f8rnene viser f\u00f8lgerne sig i en tidlig alder, for andre f\u00f8rst i dagpleje, daginstitution eller i skole. Ofte fornemmer man, at barnet har det sv\u00e6rt, men det kan v\u00e6re vanskeligt at s\u00e6tte fingeren pr\u00e6cist p\u00e5 problemet. Pr\u00e6maturt Team kan ved hj\u00e6lp af vejledning og forslag til konkrete tiltag v\u00e6re med til at nuancere indsigt og handlemuligheder i forhold til b\u00f8rnenes s\u00e6rlige udfordringer. Dels ved at give redskaber til at forebygge og afhj\u00e6lpe og dels ved at give redskaber til at opbygge barnets selvv\u00e6rd - herunder holde fokus p\u00e5 de elementer barnet mestrer. Indsatsen sigter mod, at det for tidligt f\u00f8dte barn kan starte en tilv\u00e6relse i b\u00f8rnehaven og i skolen p\u00e5 lige fod med andre b\u00f8rn. Indsats Kvalificeret vejledning og r\u00e5dgivning B\u00f8rnene f\u00f8lges i deres motoriske, sproglige og kognitive udvikling For\u00e6ldrene vejledes specifikt omkring deres barn Det tv\u00e6rfaglige samarbejde vedligeholdes og prioriteres B\u00f8rnenes funktionsniveau vurderes b\u00e5de fysisk, psykisk og f\u00f8lelsesm\u00e6ssigt B\u00f8rn og for\u00e6ldre hj\u00e6lpes og vejledes i forbindelse med overgange til dagtilbud og SFO\/skole Der gives relevant vejledning til personale i dagtilbud og SFO\/skole i forbindelse med barnets overgange \n\n"}