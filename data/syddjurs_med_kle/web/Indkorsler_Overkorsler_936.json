{"classes":[{"id":"05.02.10","title":"Overk\u00f8rsler og overgange - private f\u00e6llesveje"}],"title":"Indk\u00f8rsler \/Overk\u00f8rsler","text":" Ordet overk\u00f8rsel d\u00e6kker over flere begreber. Overk\u00f8rsel kan v\u00e6re et juridisk begreb der fort\u00e6ller hvem og hvor der m\u00e5 k\u00f8re(s) fra privat vej eller grund ud p\u00e5 kommunal vej. Overk\u00f8rsel kan ligeledes d\u00e6kke over et fysisk begreb. Juridiske begreber Kommunale veje. Ved fra\/udstykninger skal der indhentes overk\u00f8rselstilladelser til alle matrikler. Dette g\u00f8r sig g\u00e6ldende b\u00e5de, selvom alle nye matrikler ligger med direkte adgang til kommunal vej, eller de f\u00e5r \u00e9n samlet overk\u00f8rsel. I forbindelse med udstykninger skal der indsendes et Vejprojekt til godkendelse af Vejmyndigheden. I denne proces skal der s\u00e5ledes ans\u00f8ges om overk\u00f8rselstilladelse til den kommunale vej. Lovhjemmel: Lov om offentlige veje. 70. Overk\u00f8rsler og overgange og tilslutninger for veje og stier til offentlig vej m\u00e5 ikke etableres uden vejbestyrelsens tilladelse. Statsvejene. Forholdene p\u00e5 de kommunale veje er ligeledes g\u00e6ldende p\u00e5 de Statslige veje. Her er det dog Vejcenter \u00d8stjylland der skal ans\u00f8ges om overk\u00f8rselstilladelse hos. Vejmyndigheden ved Syddjurs Kommune skal dog informeres om opn\u00e5ede overk\u00f8rselstilladelser udsted af Vejdirektoratet. Private f\u00e6llesveje. Ved fra\/udstykninger skal der ligeledes s\u00f8ges om fornyet overk\u00f8rselstilladelse fra udstykkeren, da foruds\u00e6tningerne for den eksisterende overk\u00f8rselstilladelse \u00e6ndres ved at der bliver flere vejberettigede. Endvidere skal udstykkeren indhente Vejret fra ejeren af den private f\u00e6llesvej. Denne administreres ikke af Vejmyndigheden, da det udelukket er et anliggende mellem to private parter. Lovhjemmel: Lov om private f\u00e6llesveje. Afsnit II, Private f\u00e6llesveje p\u00e5 landet: 14. Nye private f\u00e6llesveje m\u00e5 ikke udl\u00e6gges, anl\u00e6gges eller tages i brug, f\u00f8r vejudl\u00e6gget er godkendt af vejmyndigheden. Afsnit III, Private f\u00e6llesveje i byer og bym\u00e6ssige omr\u00e5der: 48. Bestemmelserne i kapitel 6 i lov om offentlige veje om etablering og benyttelse af overk\u00f8rsler og overgange, herunder vej- og stitilslutninger, finder tilsvarende anvendelse ved private f\u00e6llesveje, s\u00e5ledes at de bef\u00f8jelser, der er tillagt vejbestyrelsen her ud\u00f8ves af vejmyndigheden. Stk. 2. Tilladelse efter stk. 1 kan kun meddeles, hvis ogs\u00e5 forn\u00f8den tilladelse foreligger efter lov om offentlige veje. Tilladelse efter stk. 1 kan kun meddeles, hvis ogs\u00e5 forn\u00f8den tilladelse foreligger efter lov om offentlige veje. Fysiske begreber Overk\u00f8rslen er det areal der bruges som adgang til privat grund, og som ligger fra vejbel\u00e6gningens kant og ind til skellet mellem vejmatriklen og den private grund. \u00c6ndring af eksisterende overk\u00f8rsler. Hvis man som borger \u00f8nsker at \u00e6ndre p\u00e5 overk\u00f8rslen, i forbindelse med flytning af indk\u00f8rsel e.l. skal man opn\u00e5 godkendelse hertil af Vejmyndigheden. Overk\u00f8rslen ligger gerne i vejmatriklen, og derfor er det Natur og Vejservice ved Syddjurs Kommune der skal udf\u00f8re arbejdet med overk\u00f8rslen. Vejmyndigheden forbeholder sig ret til at f\u00e5 d\u00e6kket de omkostninger arbejdet m\u00e5 foranledige. Hvis man som borger stadig selv vil etablere en ny overk\u00f8rsel skal projektet godkendes af Vejmyndigheden inden arbejdet p\u00e5begyndes, og igen n\u00e5r arbejdet er udf\u00f8rt. Procedure for etablering, nedl\u00e6ggelse eller udvidelse af en overk\u00f8rsel: Du bestiller enten etablering, nedl\u00e6ggelse eller udvidelse af en overk\u00f8rsel. Herefter udf\u00f8rer Natur og Vejservice arbejdet hurtigst muligt. Derefter f\u00e5r du tilsendt en regning. Hvis man som borger selv flytter sin indk\u00f8rsel, uden tilladelse, og dette resultere i at overk\u00f8rselsarealet tager skade herefter, kan man blive m\u00f8dt af et erstatningskrav fra Vejmyndighedens side af. Ydermere kan man blive p\u00e5lagt at flytte sin indk\u00f8rsel tilbage hvor den var tidligere, da Vejmyndigheden altid skal give tilladelse til overk\u00f8rsler, og \u00e6ndringer heraf. Dette g\u00e6lder uanset om overk\u00f8rselsarealet har lidt skade eller ej. Antal overk\u00f8rsler (indk\u00f8rsler). Vejmyndigheden giver tilladelse til \u00e9n overk\u00f8rsel per parcel. For at opn\u00e5 dispensation fra denne principbeslutning skal der ligge v\u00e6sentlige argumenter til grund. Hertil kan Vejmyndigheden med det samme tilf\u00f8je, at en ekstra indk\u00f8rsel udelukkende til parkering af campingvogn, trailer e.l. ikke er en v\u00e6sentlig grund. Overk\u00f8rsler m\u00e5 have en bredde op til 5m. Vejmyndigheden kan dog forlange at overk\u00f8rslen skal v\u00e6re smallere - ud fra et trafiksikkerhedsm\u00e6ssigt synspunkt. Ans\u00f8gning Ans\u00f8gningsskema til ans\u00f8gning om overk\u00f8rselstilladelse. Der skal vedh\u00e6ftes kortbilag med vist placering af overk\u00f8rsel. Love og regler Bekendtg\u00f8relse af lov om offentlige veje 70 og 71 Lov om private f\u00e6llesveje 62-64 \n\n"}