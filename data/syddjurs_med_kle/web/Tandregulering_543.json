{"classes":[{"id":"29.15.04","title":"Tandpleje for b\u00f8rn og unge under 18 \u00e5r"}],"title":"Tandregulering","text":" Tandreguleringen er organiseret som en f\u00e6lleskommunal ordning for Syddjurs og Norddjurs kommuner. Den er underlagt en styregruppe med politikere, administrative medarbejdere og fagligt personale fra begge kommuner. I daglig tale bruges navnet FKO, som st\u00e5r for F\u00e6lles Kommunal Ortodontiordning p\u00e5 Djursland. Det er Syddjurs Kommune, der driver ordningen, og den har hjemsted p\u00e5 Skrejrupvej 7 i R\u00f8nde i t\u00e6t relation til den kommunale tandklinik p\u00e5 samme adresse. Det enkelte barns tandstilling og udvikling f\u00f8lges p\u00e5 de lokale tandklinikker. Her foreg\u00e5r ogs\u00e5 visitation til ordningen, men al behandling er samlet i R\u00f8nde. Behandlingen er vederlagsfri, men det er op til den enkelte familie at arrangere og finansiere transporten. \n\n"}