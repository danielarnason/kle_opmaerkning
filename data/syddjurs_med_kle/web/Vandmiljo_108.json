{"classes":[{"id":"06.02.25","title":"Forskellige bestemmelser, vandl\u00f8b og s\u00f8er"}],"title":"Vandmilj\u00f8","text":" I 1991 vedtog Folketinget en \u00e6ndring af vandl\u00f8bslovens 69 om br\u00e6mmer langs vandl\u00f8b og s\u00f8er, som tr\u00e5dte i kraft den 1. juli 1992. Bestemmelsen har f\u00f8lgende ordlyd: 69. Dyrkning, jordbehandling, plantning, jf. dog 34, terr\u00e6n\u00e6ndring, anbringelse af hegn, jf. dog 29, og opf\u00f8relse af bygv\u00e6rker m\u00e5 i landzone ikke foretages i en br\u00e6mme p\u00e5 2 m langs naturlige eller i regionplanen h\u00f8jt m\u00e5lsatte vandl\u00f8b og s\u00f8er. Bestemmelsen g\u00e6lder dog ikke for isolerede s\u00f8er under 100 m2. Br\u00e6mmen skal betragtes som en del af vandl\u00f8bet eller s\u00f8en. Form\u00e5let med br\u00e6mmen er at bevare vandl\u00f8bets eller s\u00f8ens bred i en stabil tilstand og dermed beskytte bredden mod udskridning mv., bl.a. i forbindelse med landbrugets anvendelse af tunge maskiner. En stabil bred medf\u00f8rer, at tilf\u00f8rslen af sand og jord til vandl\u00f8b og s\u00f8er nedbringes, dels fordi bredden beskyttes mod udskridning, dels fordi br\u00e6mmens planter virker som et filter ved overfladisk afstr\u00f8mning fra markerne. L\u00e6s Skov- og Naturstyrelsens vejledning omkring de dyrkningsfri br\u00e6mmer langs s\u00f8er og vandl\u00f8b . L\u00e6s Milj\u00f8center \u00d8stjyllands folder om dyrkningsfri br\u00e6mmer . \n\n"}