{"classes":[{"id":"13.02.02","title":"Vandkvalitet"}],"title":"Kogep\u00e5bud til Djurs Vand - F\u00f8lle Vandv\u00e6rk","text":" I forbindelse med de rutinem\u00e6ssige drikkevandskontroller fra Djurs Vand F\u00f8lle Vandv\u00e6rk er der p\u00e5vist coliforme bakterier i drikkevandet fra rentvandsbeholderen ved Randersvej. Syddjurs Kommune har efter samr\u00e5d med embedsl\u00e6gerne udstedt et kogep\u00e5bud til Djurs Vand - F\u00f8lle Vandv\u00e6rk. Det betyder, at vandv\u00e6rket skal orientere de omkring 85 forbrugere, der bor syd for motortrafikvejen, om at det anbefales, at alt vand til drikkevandsform\u00e5l og madlavning skal koges. Coliforme bakterier kan tyde p\u00e5 en forurening fra overfladevand. Bakterien er ikke sygdomsfremkaldende i sig selv, men trives hvor der kan findes sygdomsfremkaldende bakterier. Hvis man bliver syg skal man kontakte egen l\u00e6ge. Djurs Vand F\u00f8lle Vandv\u00e6rk forsyner omkring 100 ejendomme med drikkevand. Kogeanbefalingen g\u00e6lder, indtil nye analyser har p\u00e5vist, at forureningen er oph\u00f8rt. Nye analyser ventes klar i den kommende uge. For yderlige information kan der rettes henvendelse til Djurs Vand, hjemmeside: www.djursvand.dk eller p\u00e5 telefon 87 52 72 00 \n\n"}