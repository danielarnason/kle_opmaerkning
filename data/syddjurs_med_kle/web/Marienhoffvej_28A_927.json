{"classes":[{"id":"13.06.02","title":"Salg af jord"}],"title":"Marienhoffvej 28A","text":" Syddjurs Kommune udbyder nu godt beliggende storparcel i Ryomg\u00e5rd Grunden ligger i den nordlige del af Ryomg\u00e5rd by i et allerede etableret boligomr\u00e5de og t\u00e6t p\u00e5 skole. Beliggenhed : Marienhoffvej 28A, 8550 Ryomg\u00e5rd, matr.nr. 3ho, Ryomg\u00e5rd Hgd., Marie Magdalene. St\u00f8rrelse : 2.622 m2, heraf vej 530 m2. Vejledende pris: 765.000 kr. ekskl. moms. Prisen er eksklusiv byggemodningsomkostninger, tilslutningsafgifter og udstykningsomkostninger. Anvendelse : I lokalplanen er det forudsat, at omr\u00e5det skal anvendes til boligform\u00e5l med t\u00e6t, lav bebyggelse. Den konkrete bebyggelsesprocent afh\u00e6nger af k\u00f8bers egen plan for parcellen, som efter lokalplanens pkt. 6.6. skal godkendes af Syddjurs Kommune. Frist for afgivelse af bud er 10. juni 2013 kl. 12.00. Bud afleveres ved at udfylde tilbudsblanketten, scanne den og sende den med mail til direktionssekretariat@syddjurs.dk . Hvis Syddjurs Kommune accepterer dit bud, udg\u00f8r det sammen med salgsmaterialet en k\u00f8bsaftale vedr\u00f8rende ejendommen. Hent salgsmateriale indeholdende salgsbetingelser, tingbogsattest, tilbudsblanket (PDF) Salg sker som udgangspunkt til den h\u00f8jestbydende. Hvis der ikke indkommer bud inden fristens udl\u00f8b, vil grunden efterf\u00f8lgende blive udbudt til salg med den n\u00e6vnte vejledende pris. S\u00e6rlige opm\u00e6rksomhedspunkter Byggepligt og tilbagek\u00f8bsret K\u00f8ber skal bebygge grunden. Byggeri skal v\u00e6re f\u00e6rdiggjort senest 3 \u00e5r fra overtagelsesdagen. Hvis dette krav ikke overholdes eller k\u00f8ber \u00f8nsker at videres\u00e6lge grunden ubebygget kan kommunen kr\u00e6ve grunden tilbagesk\u00f8det til salgsprisen. Der vil blive tinglyst en deklaration p\u00e5 grunden, som fasts\u00e6tter dette. Udkast til deklaration findes i salgsmaterialet. Udbuddet sker i henhold til bekendtg\u00f8relse om offentligt udbud ved salg af kommunens henholdsvis regionens faste ejendomme (nr. 799 af 24. juni 2011). Syddjurs Kommune g\u00f8r i den forbindelse opm\u00e6rksom p\u00e5, at det f\u00f8lger af bekendtg\u00f8relsen, at k\u00f8bstilbud skal v\u00e6re skriftlige og angive et fast bel\u00f8b. Syddjurs Kommune er ikke forpligtet til at s\u00e6lge ejendommen til den udbudte pris, men kan bortse fra dit bud, og du m\u00e5 om tilbudsgiver gerne afgive et h\u00f8jere k\u00f8bstilbud end den ovenn\u00e6vnte pris. \n\n"}