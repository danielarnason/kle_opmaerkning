{"classes":[{"id":"02.00.10","title":"Hegnssyn"}],"title":"Hegnsyn og naboforhold","text":" Hvis du er uenig med din nabo om noget, der handler om hegn eller beplantning p\u00e5 gr\u00e6nsen mellem jeres ejendomme b\u00f8r I altid pr\u00f8ve at blive enige selv. I kan som regel selv bestemme, hvordan hegnet mellem jeres ejendomme skal v\u00e6re, n\u00e5r bare I holder jer inden for rammerne af lokal- eller byplanvedt\u00e6gten, betingelser som er tinglyst p\u00e5 ejendommen og evt. andre lokale regler. Hvis I er i tvivl, kan I sp\u00f8rge i kommunen og p\u00e5 Tinglysningskontoret. Pjece om Hegn og godt naboskab Hent pjece om hegn og godt naboskab Se printvenlig version af pjecen nederst p\u00e5 siden. Hvis I ikke kan blive enige Hvis I ikke kan blive enige, kan du bede Hegnssynet om hj\u00e6lp. Det g\u00f8r du ved at skrive til Hegnssynet, som har adresse hos kommunen. I brevet skal du beskrive alle forhold, der kan have betydning for sagen. Du skal ogs\u00e5 skrive, hvad du \u00f8nsker at opn\u00e5 - alts\u00e5 hvad der skal ske, hvis du f\u00e5r ret. Det er kun den, der ejer grunden, der kan rejse sagen. Er I flere ejere, skal alle skrive under, eller du skal vedl\u00e6gge en fuldmagt. Blanketter Du kan finde et skema til at ans\u00f8ge om hegnssyn p\u00e5 hjemmesiden www.hegnsloven.dk Skemaet skal sendes til kommunen. Hvad koster det at f\u00e5 foretaget et hegnssyn? Det koster et gebyr p\u00e5 1.768 kr. at f\u00e5 foretaget et hegnssyn. Det vil som regel v\u00e6re den, der ikke f\u00e5r ret, der skal betale gebyret. Hvilke sp\u00f8rgsm\u00e5l kan hegnssynet se p\u00e5? Hegnssynet kan behandle sp\u00f8rgsm\u00e5l om: Hegn, plankev\u00e6rker og beplantning, som st\u00e5r lige ved eller i skellet Grene fra naboens tr\u00e6er, som generer f\u00e6rdslen eller er til fare p\u00e5 din ejendom Hegnssynet tager sig ikke af sager, der handler om enkeltst\u00e5ende tr\u00e6er p\u00e5 naboen ejendom. S\u00e5danne sp\u00f8rgsm\u00e5l m\u00e5 du klare gennem en civil retssag. Hvordan foreg\u00e5r hegnssynet? Hegnssynet er en uafh\u00e6ngig instans. Det best\u00e5r af tre medlemmer, som er politisk udpegede af kommunalbestyrelsen. De vil m\u00f8de op p\u00e5 ejendommen og se p\u00e5 forholdene. De vil samtidigt, eller efterf\u00f8lgende, indkalde parterne til en forhandling, hvor de vil pr\u00f8ve at finde en l\u00f8sning, I begge kan acceptere. Kan det ikke lade sig g\u00f8re, vil de tr\u00e6ffe en afg\u00f8relse. Hvor kan du klage? Hvis du ikke er tilfreds med hegnssynets afg\u00f8relse, kan du indbringe sagen for en domstol som et civilt s\u00f8gsm\u00e5l. Du skal anl\u00e6gge sagen mod den anden part i hegnssagen, inden der er g\u00e5et fire uger efter hegnssynets afg\u00f8relse. Her kan du f\u00e5 mere at vide http:\/\/www.hegnsloven.dk\/ Foreningen af hegnssyn, se www.hegnsyn.dk Love og regler Lov om hegn 34 og 43 Bek. nr. 1079 af 11. december 1996 om vederlag til hegnsynsm\u00e6nd samt til vurderingsm\u00e6nd i henhold til mark- og vejfredsloven Blanketter Du kan finde et skema til at ans\u00f8ge om hegnssyn p\u00e5 hjemmeside http:\/\/ www.hegnsloven.dk \n\n"}