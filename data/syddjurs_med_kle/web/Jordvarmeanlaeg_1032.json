{"classes":[{"id":"13.03.00","title":"Varmeforsyning i almindelighed"}],"title":"Jordvarmeanl\u00e6g","text":" Overordnede retningslinjer for etablering af jordvarmeanl\u00e6g: Syddjurs Kommune har udover g\u00e6ldende jordvarmebekendtg\u00f8relse opstillet nogle overordnede retningslinier til etablering af nye horisontale og boringsbaserede jordvarmeanl\u00e6g i kommunen. I bilagene nederst p\u00e5 denne side kan du l\u00e6se yderlige om retningslinjerne for etablering af hhv. horisontale jordvarmeanl\u00e6g og jordvarmeanl\u00e6g i boringer . Etablering eller \u00e6ndring af anl\u00e6g Med den g\u00e6ldende bekendtg\u00f8relse om jordvarmeanl\u00e6g fra 2013 har du mulighed for kun at anmelde etableringen\/\u00e6ndringen af jordvarmeanl\u00e6gget. For anl\u00e6gstyper, der opfylder nedenst\u00e5ende betingelser, skal der inden etablering eller \u00e6ndring af et jordvarmeanl\u00e6g indgives en anmeldelse til kommunalbestyrelsen: horisontale, ikke industrielle, lokaliseret uden for omr\u00e5der med s\u00e6rlige drikkevandsinteresser og indvindingsomr\u00e5der til almene vandforsyninger, og alene anvender de frostsikringsmidler, der er n\u00e6vnt i bekendtg\u00f8relsens 15, stk. 1. Anmeldelsen skal indeholde de oplysninger, som fremg\u00e5r af bekendtg\u00f8relsens bilag 2 . Indsigelser Kommunen vil inden 4 uger fra modtagelse af anmeldelsen sende et kvitteringsbrev, hvori det vil fremg\u00e5, om der er indsigelser til det anmeldte. Hvis kommunen ikke inden 4 uger fra modtagelsen af anmeldelsen har gjort indsigelse, kan anl\u00e6gget etableres. Hvis kommunalbestyrelsen har gjort indsigelse, m\u00e5 etablering af jordvarmeanl\u00e6gget ikke p\u00e5begyndes, f\u00f8r kommunalbestyrelsen har meddelt tilladelse efter Milj\u00f8beskyttelseslovens 19. Den normale sagsbehandlingstid for jordvarmesager er ca. 4-6 uger med forbehold for uops\u00e6ttelige sager, samt ferieperioder. Varmeforsyning - fjernvarme Hvis din ejendom ligger i en by med fjernvarmev\u00e6rk, skal du v\u00e6re opm\u00e6rksom p\u00e5, at der muligvis kan opn\u00e5s \u00f8konomiske og milj\u00f8m\u00e6ssige fordele, hvis du f\u00e5r fjernvarme i stedet for at etablere eget varmepumpeanl\u00e6g. Du anbefales at rette henvendelse til n\u00e6rmeste fjernvarmev\u00e6rk for at f\u00e5 n\u00e6rmere information om priser, tilslutningsbetingelser m.v., f\u00f8r du tr\u00e6ffer endelig beslutning om at etableret dit eget jordvarmeanl\u00e6g. Der m\u00e5 ikke etableres jordvarmeanl\u00e6g i omr\u00e5der, hvor der strider mod kommunens varmeforsyningsplan. Der g\u00e6lder dog s\u00e6rlige regler for lavenergihuse. Klik her for at f\u00e5 en oversigt over kontaktadresser til kommunens fjernvarmev\u00e6rker Links til skemaer Anmeldelse\/ans\u00f8gning : Skema til anmeldelse\/ ans\u00f8gning om tilladelse finder du her Fuldmagt fra ejer : Skema til ejers fuldmagt finder du her Tilladelse gives til ejer. Hvis du s\u00f8ger som installat\u00f8r, skal du have en fuldmagt fra ejeren. Fuldmagt fra nabo : Skema til accept fra ejer af naboejendom finder du her Hvis jordslangerne nedgraves p\u00e5 anden mands grund, skal ejeren af arealet give sin accept, og anl\u00e6gget skal tinglyses. F\u00e6rdigmelding: Skema til f\u00e6rdigmelding af jordvarmeanl\u00e6g finder du her . N\u00e5r jordvarmeanl\u00e6gget er f\u00e6rdigt, skal anl\u00e6gget f\u00e6rdigmeldes, og der skal indsendes en trykpr\u00f8veattest. Yderligere information Yderligere information om jordvarmeanl\u00e6g f\u00e5s i denne folder . Hvis ejendommen tidligere har v\u00e6ret opvarmet med olie, skal du oplyse, hvad der er sket med den gamle olietank. \n\n"}