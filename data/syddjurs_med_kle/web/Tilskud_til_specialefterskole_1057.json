{"classes":[{"id":"17.20.15","title":"Udskrivning\/opfyldelse af undervisningspligt uden for folkeskolen"}],"title":"Tilskud til specialefterskole","text":" Hvis dit barn er optaget p\u00e5 en specialefterskole i 8., 9. eller 10. klasse, har I mulighed for at s\u00f8ge et tilskud til d\u00e6kning af skoleudgifter for efterskoleopholdet. Skoleafdelingen kan udover optagelsesgebyr og depositum bevilge en del af for\u00e6ldreudgiften, dvs. at I selv skal betale det bel\u00f8b, der svarer til sparede kostpenge, mens barnet er p\u00e5 efterskole. Beregning af kostpengene f\u00f8lger Kommunernes Landsforenings takst p\u00e5 48 kr.\/d\u00f8gn, hvilket giver en samlet for\u00e6ldrebetaling for efterskoleopholdet p\u00e5 i alt 9.600 kr. for hele skole\u00e5ret 2014-2015 (200 skoledage). Efterskolen opkr\u00e6ver Syddjurs Kommune, Skoleafdelingen, direkte p\u00e5 baggrund af bevillingen. S\u00e5fremt eleven fraflytter Syddjurs Kommune inden den 5. september i det p\u00e5g\u00e6ldende skole\u00e5r, bortfalder skoleafdelingens tilskud til efterskoleopholdet. F\u00f8lgende kriterier skal v\u00e6re opfyldt Skoleafdelingen kan kun bevilge tilskud, hvis det drejer sig om en elev, som g\u00e5r i specialklasse, p\u00e5 specialskole eller modtager specialundervisning i folkeskolen i et omfang svarende til minimum 12 lektioner \/ 9 klokketimer om ugen. Det er desuden et krav, at den \u00f8nskede efterskole er en specialefterskole. S\u00e5dan g\u00f8r du Klik p\u00e5 nedenst\u00e5ende link og udfyld ans\u00f8gningsskemaet. Skoleafdelingen behandler herefter jeres ans\u00f8gning. Tilskud til specialefterskole, ans\u00f8g om \n\n"}