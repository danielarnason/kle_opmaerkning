{"classes":[{"id":"13.02.00","title":"Vandforsyning i almindelighed"}],"title":"Afg\u00f8relse om at en 1.500 meter drikkevandsledning ikke er VVM-pligtig ","text":" Afg\u00f8relse om at en 1.500 meter drikkevandsledning ikke er VVM-pligtig (sagsnr. 13\/36311) Afg\u00f8relse efter VVM-Bekendtg\u00f8relsen: Der er s\u00f8gt om tilladelse til etablering af en ny forsyningsledning, der skal forsyne Femm\u00f8ller Strand Vandv\u00e6rk med drikkevand fra Handrup Bakker Vandv\u00e6rk. Begge vandv\u00e6rker ejes af Djurs Vand. Ledningen vil have en l\u00e6ngde p\u00e5 omkring 1.500 meter og vil blive gravet ned p\u00e5 f\u00f8lgende matrikler: 1mu, 1a, 1c, 1ch, 1eg, 1s, 1ni Lyngsb\u00e6kg\u00e5rd Hgd., Dr\u00e5by. Der vil blive etableret 5 udluftningsbr\u00f8nde i forbindelse med ledningen. Udluftningsbr\u00f8ndene udf\u00f8res i \u00d8400 mm PVC med d\u00e6ksel. Afg\u00f8relse efter VVM-bekendtg\u00f8relsen: Syddjurs Kommune har den 1. november 2013, p\u00e5 baggrund af en screening i henhold til VVM-bekendtg\u00f8relsens bestemmelser meddelt, at det ans\u00f8gte ikke udl\u00f8ser VVM-pligt, idet forsyningsledningen ikke vurderes at f\u00e5 v\u00e6sentlig indvirkning p\u00e5 milj\u00f8et. Kommunens afg\u00f8relse om ingen VVM-pligt kan i 4 uger fra offentligg\u00f8relsen p\u00e5klages til Natur- og Milj\u00f8klagen\u00e6vnet, jf. 58, stk. 1, nr. 4, i planloven. En evt. klage skal v\u00e6re skriftlig og indgives til Natur- og Milj\u00f8klagen\u00e6vnet. Klagen skal v\u00e6re Natur- og Milj\u00f8klagen\u00e6vnet i h\u00e6nde senest den 29. november 2013 inden normal kontortids oph\u00f8r. Yderligere klagevejledning findes p\u00e5 www.nmkn.dk . \u00d8nsker du at indbringe afg\u00f8relserne for en domstol, skal det ske senest den 1. maj 2014 Yderligere oplysninger kan f\u00e5s ved henvendelse til Sune Mikkelsen, sumi@syddjurs.dk \n\n"}