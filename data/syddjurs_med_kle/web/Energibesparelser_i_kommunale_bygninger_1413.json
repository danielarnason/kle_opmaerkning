{"classes":[{"id":"82.09.01","title":"Energibesparende foranstaltninger, kommunens ejendomme og lokaler"}],"title":"Energibesparelser i kommunale bygninger","text":" Syddjurs Kommune har i 2010 indg\u00e5et en klimakommune-aftale med Danmarks Naturfredningsforening og forpligter sig dermed til at nedbringe CO 2 -udslippet fra egne aktiviteter, bygninger og transport med minimum 2 pct. om \u00e5ret. For at reducere CO 2 -udslippet p\u00e5 el, vand- og varmeforbrug, er hele den kommunale ejendomsportef\u00f8lje omfattet af l\u00f8bende energirenovering. Der er i 2014 afsat 6,5 mio. til energirenovering og 10 mio. i hver af \u00e5rene 2015, 2016 og 2017. Omstilling af CO 2 -belastende br\u00e6ndsler til fjernvarme og andre CO 2 -neutrale varmekilder vil ogs\u00e5 v\u00e6re h\u00f8jt prioriterede opgaver. Energibudgettet styres centralt af Team Ejendomme og er p\u00e5 ca. 17 mio. kr. pr. \u00e5r. Team Ejendomme administrerer ca. 200 bygninger, med et samlet etageareal p\u00e5 ca. 210.000 m2. Energiplanen, der beskriver m\u00e5ls\u00e6tningerne for energibesparelser i de kommunale bygninger, fremg\u00e5r af Energiplan for Kommunale ejendomme , som Byr\u00e5det godkendte i 2007. I 2010 besluttede Byr\u00e5det, at energiplanen skulle revideres, foruden at det blev besluttet at investere yderligere 2,1 mio. kr. i energispare projekter. Igangv\u00e6rende, planlagte og afsluttede energiprojekter i de kommunale bygninger fremg\u00e5r i de \u00e5rlige Energirapporter: Energirapport 2013 - se link nederst p\u00e5 siden Energirapport 2012 Energirapport 2011 Varme-, el- og vandforbrug Syddjurs Kommune har etableret energistyring i en stor del af den kommunale bygningsmasse, hvor energi- og vandforbruget registreres automatisk, og kan f\u00f8lges p\u00e5: http:\/\/syddjurs.energykey.dk Brugernavn: syddjurs, Kodeord: syddjurs Energistyringssystemet er under konstant udvikling, og derfor kan der v\u00e6re enkelte bygninger, der ikke kan findes. Forbruget registreres lokalt hver time og opdateres p\u00e5 hjemmesiden hvert andet d\u00f8gn. Billede: Solceller p\u00e5 Kolind Centralskole \n\n"}