{"classes":[{"id":"01.05.02","title":"Beskyttelseslinjer"}],"title":"Klager over afg\u00f8relser om byggelinjer og beskyttelseslinjer","text":" Klage over afg\u00f8relse Afg\u00f8relser efter naturbeskyttelseslovens 16 - 19, kan p\u00e5klages til Natur- og Milj\u00f8klagen\u00e6vnet indtil 4 uger efter modtagelse. Klageberettiget En afg\u00f8relse kan p\u00e5klages af dig. Den kan ogs\u00e5 p\u00e5klages af andre offentlige myndigheder f.eks. Naturstyrelsen, samt: lokale foreninger og organisationer, som har v\u00e6sentlig interesse i afg\u00f8relsen, samt landsd\u00e6kkende foreninger og organisationer, som har beskyttelse af natur og milj\u00f8 eller rekreative interesser som form\u00e5l (f.eks. Danmarks Naturfredningsforening, Dansk Ornitologisk Forening o.l.). Klage Husk at p\u00e5f\u00f8re en sagsid til en evt. klage. Hvis du vil indbringe afg\u00f8relsen for domstolene, skal det ske inden 6 m\u00e5neder efter modtagelsen af afg\u00f8relsen. Vi videresender klagen til Naturklagen\u00e6vnet. En eventuel klage skal v\u00e6re skriftlig og sendes til: Syddjurs Kommune Natur og Milj\u00f8 Lundbergsvej 2 8400 Ebeltoft Dispensation og klagefrist Den pr\u00e6cise dato for udl\u00f8b af klagefristen vil fremg\u00e5 af afg\u00f8relsen. Dispensationen m\u00e5 ikke udnyttes f\u00f8r klagefristens udl\u00f8b. Du vil straks f\u00e5 besked, hvis der modtages klage. I tilf\u00e6lde af klage m\u00e5 dispensationen ikke udnyttes, f\u00f8r sagen er afgjort af Naturklagen\u00e6vnet, med mindre n\u00e6vnet bestemmer andet. \n\n"}