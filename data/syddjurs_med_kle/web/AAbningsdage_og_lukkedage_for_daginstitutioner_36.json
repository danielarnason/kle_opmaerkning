{"classes":[{"id":"28.00.00","title":"Dagtilbud i almindelighed"}],"title":"\u00c5bningsdage og lukkedage for daginstitutioner","text":" Regler for \u00e5bningsdage i kommunale og private institutioner i Syddjurs Kommune B\u00e5de de kommunale og private institutioner skal sikre pasning p\u00e5 alle normale hverdage. Hvis der grundet f\u00e5 b\u00f8rn holdes lukkedage skal institutionerne sikre sampasning med en eller flere andre institutioner. Sampasning aftales decentralt mellem institutionerne fra gang til gang. Lukkedage \u2013 fasts\u00e6ttelse af kriterier Syddjurs Kommune har ingen l\u00f8srevne lukkedage afsat til forskellige form\u00e5l. Ved perioder med lavt fremm\u00f8de laver institutionerne dog sampasning af \u00f8konomiske grunde, det er disse dage der kaldes \u201dlukkedage\u201d. Det er institutionerne der selv aftaler lukkedage efter nedenst\u00e5ende kriterier og sikre aftale om sampasning. Dette planl\u00e6gges normalt i god tid. Der er vedtaget f\u00f8lgende kriterier i Syddjurs Kommune for lavt fremm\u00f8de i daginstitutioner: I dagtilbud med mere end 50 b\u00f8rn skal fremm\u00f8det v\u00e6re mindre end 25 % af de indskrevne b\u00f8rn, for at der er tale om lavt fremm\u00f8de. I dagtilbud med mindre end 50 b\u00f8rn skal fremm\u00f8det v\u00e6re mindre end 10 b\u00f8rn for at der tale om lavt fremm\u00f8de. Dage der ikke tilbydes pasning Alle institutioner er lukkede p\u00e5 f\u00f8lgende dage (disse t\u00e6ller ikke med som lukkedage): L\u00f8rdage og s\u00f8ndage Helligdage (Sk\u00e6rtorsdag, Langfredag, 2.p\u00e5skedag, Bededag, Kristi Himmelfartsdag, 2.pinsedag, Juledag og 2.juledag). Fredag efter Kristi himmelfartsdag er normal \u00e5bningsdag. Desuden lukket 1.januar, Grundlovsdag og 24.december. 31.december er en normal \u00e5bningsdag, hvis ikke den falder p\u00e5 en l\u00f8rdag eller s\u00f8ndag. Der kan dog v\u00e6re kortere \u00e5bningstid. \n\n"}