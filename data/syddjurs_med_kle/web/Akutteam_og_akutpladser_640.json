{"classes":[{"id":"29.09.08","title":"Patientrettet forebyggelse"}],"title":"Akutteam og akutpladser","text":" For at styrke og udvikle kvaliteten af det akutte sygeplejeberedskab ved det \u00f8get antal udskrivelser fra sygehusene og det efterf\u00f8lgende behandlingsforl\u00f8b, har Rehabiliteringsafdelingen etableret et akutteam og 2 akutpladser. Styrkelse af indsatsen i den akutte fase Etablering af akutpladser og akutteam skal sikre, at \u00e6ldre borgere kan udskrives til et kommunalt tilbud d\u00f8gnet rundt alle ugens dage, og at l\u00e6gevagten og sygehusene kan komme i hurtig kontakt med den kommunale sygeplejerske, der har kompetence til at s\u00e6tte de forn\u00f8dne foranstaltninger i gang. Akutteamet vil styrke indsatsen i den akutte fase, hvor en fokuseret indsats i hjemmet kan forebygge uhensigtsm\u00e6ssige indl\u00e6ggelser samt undg\u00e5 genindl\u00e6ggelser efter endt sygehusindl\u00e6ggelse af borgere med f.eks. bl\u00e6rebet\u00e6ndelse, v\u00e6skemangel, lunge-bet\u00e6ndelse, fald, underern\u00e6ring, KOL og psykiatriske lidelser. Akutteamet indg\u00e5r i Rehabiliteringsafdelingens \u00f8vrige opgavel\u00f8sning, n\u00e5r der ikke er akutopgaver. \n\n"}