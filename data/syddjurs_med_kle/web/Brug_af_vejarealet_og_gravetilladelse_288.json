{"classes":[{"id":"05.14.00","title":"R\u00e5den over vejareal i almindelighed"}],"title":"Brug af vejarealet og gravetilladelse","text":" \u00a0 \u00a0 Der skal skriftligt ans\u00f8ges om tilladelse om brug af vejarealet. Jf. vejloven \u00a7102 m\u00e5 vejarealet ikke anvendes til varig eller midlertidig anbringelse af affald, materiel, materialer, l\u00f8s\u00f8regenstande, skure, skurvogne, boder, automater, skilte, hegn eller lignende.\u00a0 Dette m\u00e5 kun finde sted med vejbestyrelsens skriftlige tilladelse. S\u00e5fremt nogen uden tilladelse anbringer genstande m.v., der er n\u00e6vnt i vejloven \u00a7102 stk.\u00a01, og den p\u00e5g\u00e6ldende ikke efterkommer et p\u00e5bud om at fjerne disse, er vejbestyrelsen berettiget til for den p\u00e5g\u00e6ldendes regning at fjerne det anbragte. Er det anbragte til ulempe for f\u00e6rdslen, er vejbestyrelsen og i p\u00e5tr\u00e6ngende tilf\u00e6lde politiet berettiget til uden forudg\u00e5ende p\u00e5bud at fjerne det anbragte for den p\u00e5g\u00e6ldendes regning. Ans\u00f8gning om brug af vejarealet Ans\u00f8gning om r\u00e5dighedstilladelse rettes til syddjurs@syddjurs.dk Love vedr. brug af vejarealet: Bekendtg\u00f8relse af lov om offentlige veje \u00a7102 Lov om private f\u00e6llesveje \u00a7\u00a766 - 70 \u00a0 \u00a0 Gravetilladelse F\u00f8r der graves i offentlige arealer, som veje, stier, fortove, rabatter, parker m.v. skal der indhentes en tilladelse hos Veje og Trafik. Ans\u00f8gning hentes via\u00a0webgt.vd.dk \u00a0Der bliver man oprettet som bruger og kan registreres som\u00a0 engangsbruger \u00a0eller\u00a0 registreret bruger . F\u00f8lg\u00a0vejledningen\u00a0p\u00e5 webgt.vd.dk (pdf).\u00a0 Ved akutte ledningsbrud skal ledningsejer eller entrepen\u00f8r hurtigst muligt kontakte Veje og Trafik, s\u00e5 kan graveans\u00f8gningen sendes efterf\u00f8lgende. Entrepen\u00f8ren, der udf\u00f8rer arbejdet skal kunne vise tilladelsen p\u00e5 arbejdsstedet, hvis en medarbejder fra afdelingen for Veje og Trafik ved Syddjurs Kommune eller politimyndigheden henvender sig. N\u00e5r der s\u00f8ges om gravetilladelse, skal Kommunen have oplysninger om, hvor pr\u00e6cist opgravningen skal foreg\u00e5. Dette angives med vejbetegnelse og kilometrering, h\u00f8jre, venstre eller p\u00e5 tv\u00e6rs, og hvor i vejarealet (k\u00f8rebane, cykelsti, fortov eller rabat), der skal graves. Kortbilag\u00a0 skal \u00a0vedl\u00e6gges ans\u00f8gningen. Kommunen skal vide hvilken slags ledning, det drejer sig om (telefon, fjernvarme, kloak, vand eller andet). Der skal oplyses navn, adresse og telefonnr. p\u00e5 ledningsejer og entrepen\u00f8r, og hvorn\u00e5r arbejdet \u00f8nskes p\u00e5begyndt og forventes afsluttet . Desuden skal Kommunen godkende en plan for afm\u00e6rkning af vejarbejdet. Kommunen giver derefter p\u00e5 baggrund af oplysningerne en tilladelse med vilk\u00e5r og henvisninger til lovgrundlaget bag tilladelsen. N\u00e5r opgravningen er retableret er det vigtigt at ledningsejeren f\u00e6rdigmelder arbejdet. \u00a0 R\u00f8r og kabler\u00a0ved vejanl\u00e6g Man m\u00e5 kun grave r\u00f8r eller kabler ned i veje og fortov m.m., hvis man har f\u00e5et tilladelse af\u00a0vejmyndigheden. Hvis der er brud p\u00e5 et r\u00f8r eller et kabel, m\u00e5 man godt reparere det med det samme, men vejmyndigheder skal have besked om det snarest muligt. Alle\u00a0graveakt\u00f8rer (entrepren\u00f8rer m.fl.) skal foresp\u00f8rge Ledningsejerregistret,\u00a0 LER \u00a0, f\u00f8r et gravearbejde i offentligt vejareal eller privat f\u00e6llesvej p\u00e5begyndes. Se\u00a0 www.ler.dk. Vejmyndigheden kan give elselskaber, teleselskaber og andre forsyningsselskaber lov til at grave kabler og r\u00f8r ned eller s\u00e6tte master og ledninger op i\/p\u00e5 private f\u00e6llesveje. Forsyningsselskabet skal betale alle udgifter, som er forbundet med arbejdet, og skal s\u00f8rge for en fuldst\u00e6ndig retablering af vejbel\u00e6gning, fortove m.m. \u00a0 Love og regler Bekendtg\u00f8relse af lov om offentlige veje \u00a7 101 Lov om private f\u00e6llesveje \u00a756 DS-norm 475 for etablering af ledningsanl\u00e6g i jord med till\u00e6g Standardregulativ for udf\u00f8relse af ledningsarbejder og andre arbejder i og over veje Bekendtg\u00f8relse om afm\u00e6rkning vejarbejder mv. H\u00e5ndbog for afm\u00e6rkning af vejarbejde mv. \u00a0 \u00a0 \n\n"}