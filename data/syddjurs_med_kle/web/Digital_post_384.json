{"classes":[{"id":"00.14.00","title":"Borgerbetjening i almindelighed"}],"title":"Digital post","text":" Syddjurs Kommune sender \u00e5rligt store m\u00e6ngder breve om \u00e5ret til borgere og virksomheder. Hvis alle i syddjurs modtog posten digitalt, ville vi kunne spare op mange penge. Du beh\u00f8ver blot en digital signatur eller NemID for at komme i gang. L\u00e6s mere om, hvordan du bruger digital post nedenfor. Nederst finder du ogs\u00e5 en film om digital post. God forn\u00f8jelse. Du kan logge p\u00e5 post p\u00e5 borger.dk her: borger.dk Hvad er post p\u00e5 borger.dk? Post p\u00e5 borger.dk er sikker, digital kommunikation med det offentlige. Du f\u00e5r samlet al din digitale post i samme postkasse Det er nemt og sikkert at skrive til det offentlige, modtage svar og opbevare posten Du har sikkerhed for, at kun du kan l\u00e6se din private post Du kan nemt tilmelde dig digital post fra alle myndigheder Du kan samtidig tilmelde dig NemSMS \u2013 p\u00e5mindelser fra det offentlige om fx tid til unders\u00f8gelse p\u00e5 sygehuset. I postkassen kan du ogs\u00e5 se din post fra e-Boks. Derfor f\u00e5r du samlet din post fra b\u00e5de offentlige myndigheder og alle de private virksomheder, der sender til din e-Boks. Du f\u00e5r overblik og slipper for papir, porto og store ringbind. Og fordi din postkasse er tilknyttet dit cpr-nummer, f\u00f8lger den dig hele livet \u2013 uanset om du flytter adresse eller skifter e-mail. Skal du kontakte en offentlig myndighed, finder du fra efter\u00e5ret 2010 alle adresser hos det offentlige i adressebogen. S\u00e5 slipper du for at bruge tid p\u00e5 at s\u00f8ge p\u00e5 nettet efter den rigtige adresse. Video Se video p\u00e5 borger.dk her Sikkerheden er din garanti Den digitale signatur og den krypterede forbindelse, som posten sendes ad, er din garanti for, at ingen andre end dig kan f\u00e5 adgang til de oplysninger, der bliver sendt. Du og det offentlige kan alts\u00e5 v\u00e6re sikker p\u00e5, at kun du kan l\u00e6se og sende digital post. Du kender nok sikkerheden fra din netbank \u2013 og den sikkerhed har du ikke med din almindelige e-mail. Log p\u00e5 med NemID eller Digital Signatur For at f\u00e5 adgang til din postkasse p\u00e5 borger.dk skal du logge p\u00e5 med NemID\/Digital Signatur. Det skal du g\u00f8re for at identificere dig, n\u00f8jagtigt ligesom du g\u00f8r i din netbank. Den 1. juli 2010 blev den nye digitale signatur, NemID, introduceret. NemID afl\u00f8ser den gamle Digital Signatur, og giver som noget nyt mulighed for at logge p\u00e5 fra alle computere, lige n\u00e5r det passer dig. Indtil du f\u00e5r din NemID, kan du stadig bruge Digital Signatur. L\u00e6s mere p\u00e5 www.nemid.nu e-Boks leverer din digitale post p\u00e5 borger.dk N\u00e5r du tilmelder dig digital post og f\u00e5r en digital postkasse kan du v\u00e6lge at synkronisere med din e-Boks, s\u00e5 du kun har \u00e9n postkasse. Det betyder, at den post, du ser i din digitale postkasse er den samme, som den du ser i din e-Boks. Hvis du sletter en meddelelse, mappe eller tilmelding i din digitale postkasse, vil det derfor ogs\u00e5 blive slettet i din e-Boks - og omvendt. Hvis du \u00f8nsker at kommunikere digitalt med det offentlige, skal du acceptere vilk\u00e5rene for digital post. Det g\u00f8r du p\u00e5 borger.dk (klik p\u00e5 post-knappen p\u00e5 forsiden) eller p\u00e5 e-Boks, hvis du har en e-Boks. Hvis du \u00f8nsker at modtage post fra private virksomheder (forsikringsselskaber, energiselskaber mv.) skal du acceptere e-Boks' vilk\u00e5r (hvis du har en e-Boks, har du allerede accepteret vilk\u00e5rene for e-Boks). Har du allerede en e-Boks? P\u00e5 e-boks.dk finder du ogs\u00e5 et link til tilmeldingen af digital kommunikation med det offentlige. N\u00e5r du har accepteret vilk\u00e5rene, kan du v\u00e6lge at se hele indholdet af din e-Boks i din postkasse p\u00e5 borger.dk. Post fra det offentlige, som allerede ligger i din e-Boks, bliver automatisk synligt i din postkasse p\u00e5 borger.dk. Post i din e-Boks fra virksomheder, skal du sige ok til ogs\u00e5 at kunne se p\u00e5 borger.dk. Det g\u00f8r du under din tilmelding til digital post eller i dine indstillinger for din digitale postkasse. \u00d8nsker du ikke at tilmelde dig digital kommunikation med det offentlige? Hvis du ikke \u00f8nsker at tilmelde dig digital post p\u00e5 borger.dk, kan du forts\u00e6tte med at bruge din e-Boks, som du altid har gjort. Det vil sige, at du kan forts\u00e6tte med at modtage dokumenter fra de virksomheder og offentlige myndigheder, du allerede har tilmeldt i din e-Boks, men du f\u00e5r s\u00e5 ikke mulighed for: at tovejskommunikere med det offentlige, dvs. sende digital post og meddelelser, og f\u00e5 et digitalt svar tilbage. at modtage digital post fra de offentlige myndigheder, der f\u00f8rst er begyndt at sende digital post efter maj 2010. Har du ikke en e-Boks? Hvis du opretter en postkasse p\u00e5 borger.dk for at kommunikere digitalt med det offentlige, og du samtidig \u00f8nsker at modtage digitale dokumenter fra virksomheder, skal du acceptere e-Boks\u2019 vilk\u00e5r. Det g\u00f8r du p\u00e5 e-boks.dk (nyt vindue) Servicebeskeder fra det offentlige p\u00e5 sms (NemSMS) P\u00e5 borger.dk kan du ogs\u00e5 tilmelde dig servicebeskeder. Vi kalder det NemSMS, fordi det g\u00f8r det nemt for dig at huske fx unders\u00f8gelser, frister og m\u00f8der hos det offentlige (fx en unders\u00f8gelse p\u00e5 sygehuset). Og hvis du skifter mobilnummer, skal du kun huske at oplyse dit nye nummer til det offentlige \u00e9t sted \u2013 nemlig p\u00e5 borger.dk. Du kan ogs\u00e5 modtage p\u00e5mindelserne p\u00e5 din private e-mail og i din digitale postkasse. S\u00e5dan tilmelder du dig digital post p\u00e5 borger.dk og NemSMS Du tilmelder dig digital post og NemSMS ved at klikke \u201dPost\u201d \u00f8verst p\u00e5 forsiden af borger.dk (du skal v\u00e6re logget ind med NemID\/Digital Signatur). Herefter har du din egen digitale postkasse og kan modtage sms-beskeder fra det offentlige. N\u00e5r du er logget p\u00e5 din postkasse, kan du altid efterf\u00f8lgende \u00e6ndre dine indstillinger for modtagelse af servicebeskeder og digital post fra det offentlige. En offentlig myndighed kan ogs\u00e5 tilmelde dig servicebeskeder (men ikke digital post). Her er det ikke et krav, at du har en postkasse p\u00e5 borger.dk, men du kan kun blive tilmeldt servicebeskeder fra lige pr\u00e6cis den myndighed, der tilmelder dig, fx kommunen eller sygehuset. Bem\u00e6rk: Myndighederne bliver l\u00f8bende mere digitale. Derfor vil du ikke fra starten kunne modtage al din post digitalt, og du heller ikke fra starten kunne modtage NemSMS\u2019er (fx sms-p\u00e5mindelser) fra alle myndigheder. Men tilmelder du dig al digital post fra det offentlige og oplyser dit mobilnummer, er du med, s\u00e5 snart post til dig bliver digitalt, og relevante myndigheder kan sende dig NemSMS\u2019er. Beskrivelse af tilmelding p\u00e5 borger.dk Klik p\u00e5 \u201dPost\u201d \u00f8verst p\u00e5 forsiden af borger.dk (du skal v\u00e6re logget ind med NemID\/Digital Signatur) F\u00f8rste gang du logger p\u00e5 post, bliver du automatisk ledt igennem tilmeldingen. Tilmelding: 1. Introduktion: Du f\u00e5r en kort beskrivelse af, hvad post p\u00e5 borger.dk er 2. Vilk\u00e5r: Accepter vilk\u00e5rene for digital post 3. Profiloplysninger: Skriv dit navn og den\/de e-mailadresser, du vil have besked om ny post p\u00e5 4. Servicebeskeder: V\u00e6lg, om du \u00f8nsker at modtage servicebeskeder (fx p\u00e5mindelser om en unders\u00f8gelse p\u00e5 sygehuset) p\u00e5 sms, e-mail og\/eller i din postkasse p\u00e5 borger.dk 5. Tilmeldinger: V\u00e6lg, om du \u00f8nsker at modtage digital post fra alle myndigheder 6. Tilmeldinger (2): Hvis du har en e-Boks: V\u00e6lg, om du \u00f8nsker at se hele indholdet af din e-Boks Hvis du ikke har en e-Boks: V\u00e6lg, om du vil oprette en e-Boks, s\u00e5 du ogs\u00e5 kan modtage digital post fra private virksomheder. N\u00e5r du har v\u00e6ret igennem ovenst\u00e5ende trin, har du nemt og hurtigt oprettet din digitale postkasse og kan kommunikere digitalt med det offentlige. God forn\u00f8jelse! Se filmen om, hvordan du tilmelder dig post p\u00e5 borger.dk og NemSMS Film om tilmelding til post p\u00e5 borger.dk og NemSMS (nyt vindue) \n\n"}