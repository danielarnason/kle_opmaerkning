{"classes":[{"id":"17.01.11","title":"Den enkelte skoles m\u00e5ls\u00e6tning og rammer"}],"title":"Skolerne indbyder til f\u00e6llesm\u00f8de om den \u00e5bne skole","text":" Som en del af skolereformen skal skolerne \u00e5bne mere op over for omgivende samfund. Skoleafdelingen inviterer derfor foreninger, erhvervsliv, kulturinstitutioner og flere til et \u00e5bent f\u00e6llesm\u00f8de om den \u00e5bne skole . Tid og sted Marienhoffskolens festsal, Marienhoffvej 11, 8550 Ryomg\u00e5rd Den 6. februar kl. 17.00 19.30. Tilmelding til maas@syddjurs.dk senest torsdag den 30. januar 2014. Om m\u00f8det Et af elementerne i den kommende skolereform, som tr\u00e6der i kraft efter sommerferien, er den \u00e5bne skole. Den \u00e5bne skole betyder, at skolerne skal inddrage det omgivende samfund mere i skolens undervisning. Syddjurs Kommunes skoleafdeling inviterer derfor til en dr\u00f8ftelse af, hvordan det lokale foreningsliv, erhvervsliv og kulturliv kan f\u00e5 en mere fremtr\u00e6dende plads i skolernes daglige liv. Til m\u00f8det inviteres skoleledere, repr\u00e6sentanter fra skolebestyrelserne, politikere, samt repr\u00e6sentanter fra foreningsliv, erhvervsliv og kulturliv. Formand for udvalget for familie og institutioner Per Zeidler udtaler: - Det er rigtig sp\u00e6ndende, hvordan vi f\u00e5r udm\u00f8ntet m\u00e5let om den \u00e5bne skole ude p\u00e5 de enkelte skoler. Heldigvis har vi jo mange gode erfaringer med at inddrage b\u00e5de virksomheder og kulturliv i undervisningen, s\u00e5 m\u00e5let m\u00e5 v\u00e6re at samle de gode erfaringer ind og skabe de rette rammer. Jeg gl\u00e6der mig til at deltage i workshops p\u00e5 m\u00f8det, og h\u00e5ber at rigtig mange vil involvere sig i dr\u00f8ftelserne og udfordringen om at skabe Danmarks bedste folkeskole i Syddjurs. For yderligere oplysninger kontakt formand for udvalget for familie og institutioner Per Zeidler p\u00e5 51 92 37 13 eller skolechef Marit Aasland p\u00e5 87 53 56 22. Program kl. 17.00 17.20 Velkomst og pr\u00e6sentation af skolereformen og de muligheder der er for inddragelse af foreninger, kulturliv, erhvervsliv m.fl. v\/ skolechef Marit Aasland kl. 17.20 18.00 Workshops i grupper \u00e1 8 - 10 personer til id\u00e9generering af, hvordan foreninger, kulturinstitutioner og erhvervsliv kan indg\u00e5 i skolens undervisning kl. 18.00 18.30 Plenum, hvor hver workshop fort\u00e6ller om deres vigtigste budskab\/ide \/tilbud kl. 18.30 18.45 Pause med let forplejning kl. 18.45 19.25 Dr\u00f8ftelser af konkrete muligheder for samarbejde mellem skoler og lokale foreninger m.fl. i de enkelte skoledistrikter \n\n"}