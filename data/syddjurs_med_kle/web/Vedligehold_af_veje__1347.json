{"classes":[{"id":"05.01.30","title":"Almindelige bestemmelser om vejenes administration"}],"title":"Vedligehold af veje ","text":" Private f\u00e6llesveje Syddjurs Kommune er vejmyndighed over de private f\u00e6llesveje og stier. Det betyder, at Kommunen bestemmer hvordan vejene skal indrettes. Syddjurs Kommune administrerer vejene p\u00e5 grundlag af Privatvejsloven, der officielt hedder: Lov om private f\u00e6llesveje, lovbekendtg\u00f8relse nr 1537 af 21\/12-2010 . Loven indeholder bestemmelser om klagemuligheder, vejregler, vejplanl\u00e6gning, vejbyggelinjer, adgangsbegr\u00e6nsning m.m. For private f\u00e6llesveje er de tilst\u00f8dende grundejerne, der har ansvaret. Selv om grundejerforeningerne ofte tager sig af vedligeholdelsen i praksis - eller laver aftale med kommunen om at g\u00f8re det - er det stadig de tilst\u00f8dende grundejere, som har det endelige ansvar. Private f\u00e6llesveje er de veje, gader, broer og pladser, der uden at v\u00e6re offentlige, er f\u00e6rdselsareal for andre end dem der har ejendom p\u00e5 vejen. Alle, der bruger vejen, kan klage over vedligeholdelsen til kommunen. Kommunen kan s\u00e5 p\u00e5l\u00e6gge grundejeren at udbedre forholdene. Kommunen kan kr\u00e6ve, at en gruppe af veje, som trafikalt h\u00f8rer sammen, skal vedligeholdes og istands\u00e6ttes samlet, s\u00e5dan at udgifterne fordels ligeligt p\u00e5 alle grundejere. Kommunen kan ogs\u00e5 s\u00e6tte vedligeholdelse og istands\u00e6ttelse af vejene i gang selv, for grundejernes regning. Kommunen kan efter aftale med politiet lave forandringer af Private f\u00e6llesveje, lave delvise afsp\u00e6rringer for gennemk\u00f8rende trafik og andre ting der skal d\u00e6mpe f\u00e6rdslen og farten p\u00e5 vejen. Kommunen betaler selv for disse forandringer. Lignende foranstaltninger der \u00f8nskes af grundejere eller Grundejerforeninger skal godkendes af b\u00e5de Vejmyndigheden og Politimyndigheden. For at simplificere processen mest muligt, skal grundejere eller Grundejerforeninger kun rette henvendelse hertil. Derefter retter Vejmyndigheden henvendelse til Politimyndigheden, og hvis tiltaget godkendes modtager grundejeren eller Grundejerforeningen \u00e8n samlet godkendelse af projektet. Disse forandringer betaler grundejeren eller Grundejerforeningen selv. Kommunen kan ogs\u00e5 stille krav om ops\u00e6tning og vedligeholdelse af vejbelysning Hvor kan du klage Hvis du er utilfreds med en afg\u00f8relse eller beslutning, kommunen har truffet om en privat f\u00e6llesvej, kan du klage til Vejdirektoratet. Klagen skal v\u00e6re fremme senest fire uger efter den dag, du har modtaget afg\u00f8relsen, eller kommunens beslutning har v\u00e6ret offentliggjort. Som udgangspunkt skal du stadig f\u00f8lge afg\u00f8relsen, selv om du har klaget. Klagemyndigheden kan dog bestemme, at klagen skal have ops\u00e6ttende virkning, og derfor du kan vente med at f\u00f8lge afg\u00f8relsen, til klagen har v\u00e6ret behandlet. Love og regler Lov om offentlige veje 23, 34, 49, 96 og 99 Lov om private f\u00e6llesveje 1, 2, 6, 15, 16, 44, 47, 48, 49, 57, 58, 60 og 61 F\u00e6rdselslov 92 og 100 Sagsgang Vejmyndigheden kan med baggrund i f\u00f8rn\u00e6vnte lov bestemme hvorn\u00e5r der skal foretages vedligeholdelse af de private f\u00e6llesveje. Krav om vedligeholdelse af Private f\u00e6llesveje fra Vejmyndighedens side af, sker ofte p\u00e5 baggrund af en borger-henvendelse hertil. Derefter besigtiger Vejmyndigheden den\/de p\u00e5g\u00e6ldende veje. Slutteligt kontakter Vejmyndigheden de vedligeholdelsespligtige med et krav om vedligeholdelse. F\u00f8rste henvendelse fra Vejmyndigheden er en partsh\u00f8ring, p\u00e5 baggrund af denne partsh\u00f8ring kan de kontaktede komme med deres kommentar til Vejmyndighedens henvendelse. Meningen med henvendelsen er i bund og grund at f\u00e5 de vedligeholdelsespligtige til at udf\u00f8re det p\u00e5kr\u00e6vede vedligeholdelsesarbejde. I de tilf\u00e6lde hvor de vedligeholdelsespligtige ikke efterlever kravet om at udf\u00f8re det kr\u00e6vede vedligeholdelsesarbejde, kan Vejmyndigheden forvarsle et p\u00e5bud. N\u00e5r tidsfristen for forvarslingen af p\u00e5buddet er overskredet, kan Vejmyndigheden udstede et egentligt p\u00e5bud. Hvis dette p\u00e5bud ej heller efterleves vil Vejmyndigheden selv udf\u00f8re arbejdet p\u00e5 p\u00e5g\u00e6ldendes regning, eller anmelde de vedligeholdelsespligtige til politimyndigheden, afh\u00e6ngig af sagens karakter. Heldigvis lever langt st\u00f8rstedelen af de vedligeholdelsespligtige op til deres ansvar uden indblanding fra Vejmyndigheden. Andre skal lige have p\u00e5mindelse fra Vejmyndigheden inden de lever op til deres ansvar som vedligeholdelsespligtige. Det er derfor yderst sj\u00e6ldent at Vejmyndigheden skal g\u00e5 til yderligheder med selv at udf\u00f8re arbejdet eller anmelde borgere til politiet. Offentlige veje Det er Syddjurs kommune eller Vejdirektoratet, som har ansvaret for at vedligeholde offentlige veje og stier. Syddjurs Kommune administrerer vejene p\u00e5 grundlag af Vejloven, der officielt hedder: Lov om offentlig veje, lovbekendtg\u00f8relse nr. 1048 af 03\/11-2011 . Vejloven fastl\u00e6gger overordnet, hvordan den samlede danske infrastruktur er tilrettelagt. Loven indeholder bestemmelser om klagemuligheder, vejregler, vejplanl\u00e6gning, vejbyggelinjer, adgangsbegr\u00e6nsning m.m. Som noget helt s\u00e6rligt er der i vejlovens kapitel 5 beskrevet, hvordan de kommunale ekspropriationer, blandt andet til vejanl\u00e6g, skal gennemf\u00f8res. Her findes ogs\u00e5 bestemmelserne om taksationskommissionens funktioner. Love og regler Lov om offentlige veje 23, 34, 49, 96 og 99 Emner i vejarealet Vejbestyrelsen\/ Vejmyndigheden modtager ofte henvendelse vedr\u00f8rende emner placeret i vejarealet. Det er som oftest store sten, postkasser beplantning\/tr\u00e6er, men ogs\u00e5 stolper og byggematerialer. F\u00e6lles for b\u00e5de private f\u00e6llesveje og kommuneveje er, at det kr\u00e6ver tilladelse fra vejbestyrelsen \/ vejmyndigheden, at anvende vejarealet til disse form\u00e5l. Mange ejendomsejere undskylder sig med, at de emner de placerer i vejarealet er for at d\u00e6mpe hastigheden eller for at holde k\u00f8rebanen v\u00e6k fra deres skel. Uanf\u00e6gtet hvad begrundelsen for placering af emner i vejarealet er, s\u00e5 kr\u00e6ver det en tilladelse fra vejbestyrelsen \/ vejmyndigheden forud for placeringen af emner i vejen. Renholdelse af veje og stier De offentlige veje, stier og fortove renholdes af vejmyndigheden, som kan v\u00e6re enten kommunen eller staten. Private veje renholdes af den enkelte grundejer. S\u00e5fremt vejmyndigheden (kommunen) ikke finder renholdelse af veje og stier tilfredsstillende, kan de udf\u00f8re arbejdet og fremsende regning. Dog ikke uden varsel. Selv om den lokale grundejerforening l\u00f8ser noget af opgaven, er det stadig den enkelte grundejer, som er ansvarlig. Det betyder blandt andet, at grundejeren skal s\u00f8rge for: At feje fortov, indk\u00f8rsler og vejbane Fjerne affald Holde afl\u00f8bsriste m.m. rene Hvor kan du klage Jfr. 19 i Lov om vintervedligeholdelse og renholdelse af veje kan en afg\u00f8relse truffet af vejmyndigheden p\u00e5klages efter reglerne i Lov om offentlige veje 4 Love og regler Bekendtg\u00f8relse af lov om vintervedligeholdelse og renholdelse af veje 1, 2, 7, 11 og 13. Lov om private f\u00e6llesveje Bekendtg\u00f8relse af lov om offentlige veje H\u00e6k og hegn mod vej og fortov Reglerne om besk\u00e6ring er et lille hj\u00f8rne af vejlovens bestr\u00e6belser p\u00e5 at sikre trafikken og de bl\u00f8de trafikanters passage p\u00e5 fortove og langs veje. Efter reglerne er det den enkelte grundejers pligt at sikre denne frie passage. Hvad skal grundejeren g\u00f8re? Langs en ejendom, som gr\u00e6nser op til vej, har grundejeren pligt til at studse udh\u00e6ngende grene og holde beplantning opstammet. Det skal ske s\u00e5dan, at der holdes en frih\u00f8jde over vejen p\u00e5 mindst 5,0 meter og over fortove og rabatter p\u00e5 2,8 meter. H\u00e6k eller beplantning skal v\u00e6re klippet ind i flugt med vejskel. Grundejere skal besk\u00e6re og klippe, s\u00e5 g\u00e6ldende regler bliver overholdt. Det er ogs\u00e5 vigtigt at holde beplantningen klippet omkring f\u00e6rdselstavler, vejnavneskilte, vejbelysning og lignende. Det er nemlig indirekte til gene for f\u00e6rdslen - og forringer trafiksikkerheden, hvis beplantning helt eller delvist d\u00e6kker for skilte og lamper. Oversigtsarealer Tinglyste oversigtsarealer Grundejere, der har tinglyste oversigtsarealer ved vej, skal s\u00f8rge for, at eventuel beplantning p\u00e5 arealet ikke bliver over 80 cm h\u00f8jt. Hvad kan kommunen g\u00f8re? Kommunen kan som vejmyndighed gribe ind, hvis \u2219 der opst\u00e5r v\u00e6sentlige gener for f\u00e6rdslen eller oversigten p\u00e5 vejen\/fortovet, \u2219 grundejeren ikke overholder reglerne om besk\u00e6ring, \u2219 der kommer en klage over manglende besk\u00e6ring og gener som f\u00f8lge heraf. Hvis grundejeren ikke har udf\u00f8rt sine forpligtelser, kan kommunen udf\u00f8re arbejdet for grundejerens regning. Vil du vide mere? Reglerne om vedligeholdelse af beplantning (og hegn) langs veje findes i lov om offentlige veje ( 103, stk. 2), i lov om private f\u00e6llesveje ( 47) og i lov om hegn ( 11, stk. 1). \n\n"}