{"classes":[{"id":"24.10.05","title":"Erhvervsudviklingsaktiviteter"}],"title":"Erhverv ","text":" Det er en prioritet for byr\u00e5det at fastholde de virksomheder og arbejdspladser som allerede findes i kommunens landsbyer og landomr\u00e5der, heriblandt landbrugserhvervet og de eksisterende industri-, service-, og h\u00e5ndv\u00e6rksvirksomheder. Fastholdelsen kan blandt andet ske ved at sikre udvidelsesmuligheder for de eksisterende virksomheder. Ligeledes er det en prioritet at fastholde og udvikle landomr\u00e5dernes alternativer til de mere traditionelle erhverv i v\u00e6kstomr\u00e5derne. Landdistrikternes potentiale for udviklingen af erhvervet ligger inden for turisme og de oplevelsesprodukter, naturen og turismen kan danne grundlag for. Herunder f\u00f8devarer og lokalt producerede produkter. Livsstilsiv\u00e6rks\u00e6tteren og enkeltmandsvirksomheder, hvor lokaliseringen er bestemt alene ud fra et \u00f8nske om at bo et s\u00e6rligt sted, kunne v\u00e6re en s\u00e6rlig m\u00e5lgruppe. En velfungerende digital infrastruktur er her et afg\u00f8rende parameter. Det vil vi: Udnytte landomr\u00e5dernes styrkeposition indenfor turismen og underst\u00f8tte projekter indenfor turisme og oplevelses\u00f8konomi. Underst\u00f8tte projekter der har fokus p\u00e5 de stedsbundne ressourcer - eksempelvis Nationalpark Mols Bjerge, naturen og kysten. Underst\u00f8tte projekter, der har fokus p\u00e5 lokalt producerede varer - herunder f\u00f8devarer, kunsth\u00e5ndv\u00e6rk mv. Underst\u00f8tte digitalisering, IT-infrastruktur og bredb\u00e5nd bedst muligt. Styrke sammenh\u00e6ngen mellem bos\u00e6tning og erhverv, s\u00e5ledes at et bredt udvalg af arbejdspladser i landomr\u00e5derne og landsbyerne sikres. S\u00e6tte fokus p\u00e5 udnyttelsesmulighederne i tiloversblevne landbrugsejendomme. Det g\u00f8r vi i 2014: Udarbejde vejledning om anvendelse af tiloversblevne landbrugsbygninger. S\u00e6tte fokus p\u00e5 muligheder for landzonetilladelse i s\u00e6rligt vanskeligt stillede landdistrikter Evaluering og opf\u00f8lgning p\u00e5 projektet Strategisk Forretningsplanl\u00e6gning i Landdistrikter. Deltage i projektet Fremtidens Landsbybutik. LAG-Djursland. Deltagelse i projektet \u00d8stjyllands spisekammer. Deltagelse i projektet Turismefokuseret Erhvervsserviceindsats. Midtjysk Turisme. Kvartalsvise dialogm\u00f8der mellem Natur Milj\u00f8 og Djursland Landboforening. Udgivelse af Guide til gr\u00f8n energi i boligen og i feriehuset, som led i kampagne m\u00e5lrettet energirenovering af private boliger. (Besk\u00e6ftigelse til lokale h\u00e5ndv\u00e6rkere.) Underst\u00f8tter Fjernvarmev\u00e6rkerne i en f\u00e6lles ans\u00f8gningsportal omkring energitilskud til lokale projekter. (CO2-puljer.) Underst\u00f8tte dannelse af lokale netv\u00e6rk\/erhvervsklubber, som led i en lokal forretningsudvikling. (Bottom up). \n\n"}