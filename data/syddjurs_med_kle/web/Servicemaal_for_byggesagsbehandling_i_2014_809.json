{"classes":[{"id":"02.34.02","title":"Byggetilladelse"}],"title":"Servicem\u00e5l for byggesagsbehandling i 2014","text":" Afg\u00f8relser til ans\u00f8gninger om byggetilladelse skal i gennemsnit tr\u00e6ffes inden for 4 uger. Ekspeditionstiden beregnes fra det tidspunkt, hvor kommunen har modtaget den n\u00f8dvendige dokumentation for at f\u00e6rdigg\u00f8re sagen, og eventuelle n\u00f8dvendige tilladelser efter anden lovligning er givet. Antallet af indkomne byggeans\u00f8gninger varierer fra m\u00e5ned til m\u00e5ned. Det betyder, at der kan forekomme s\u00e6sonudsving se byggesagsstatistiken nederst p\u00e5 siden. Hj\u00e6lp med til at f\u00e5 en hurtig sagsbehandling Som bygherre kan man selv medvirke til at opn\u00e5 en kort ekspeditionstid. Husk at kontrollere og kvalitetssikre dit ans\u00f8gningsmateriale Husk at kontrollere om projektet overholder den lovgivning der g\u00e6lder for den p\u00e5g\u00e6ldende ejendom, hvor byggearbejdet \u00f8nskes udf\u00f8rt. Brug tjeklisterne for ans\u00f8gninger om byggetilladelser P\u00e5 undersiderne i kolonnen til venstre kan du finde tjeklister for normalt omfang af ans\u00f8gningsmateriale til byggearbejder for forskellige typer bygninger. Din ekspeditionstid kan blive forl\u00e6nget hvis: Der er mangler materiale eller er uoverensstemmelser i materialet Det ans\u00f8gte n\u00f8dvendigg\u00f8r dispensation fra byggeloven eller en lokalplan Det ans\u00f8gte ikke er i overensstemmelse med tinglyste deklarationer Der kr\u00e6ves tilladelse efter anden lovgivning f.eks. landzonetilladelse eller naturbeskyttelsesloven Der skal gennemf\u00f8res h\u00f8ring, s\u00e5vel intern som ekstern (tager typisk 2-4 uger) Syddjurs Kommune havde i juli 2014 en gennemsnitlig ekspeditionstid p\u00e5 11 dage for de afgjorte byggeans\u00f8gninger og anmeldelser. Forh\u00e5ndsdialog Syddjurs Kommune tilbyder alle en forh\u00e5ndsdialog forud for en ans\u00f8gning om byggetilladelse. Forh\u00e5ndsdialogen kan v\u00e6re nyttig tidligt i processen for at afklare de juridiske rammer for den omhandlede ejendom. Der ydes ogs\u00e5 generel vejledning til et skitseret byggeprojekt, dr\u00f8ftelse af s\u00e6rlige problemstillinger eller gennemgang af n\u00f8dvendigt ans\u00f8gningsmateriale. \n\n"}