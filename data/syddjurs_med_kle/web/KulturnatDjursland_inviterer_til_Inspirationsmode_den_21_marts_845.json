{"classes":[{"id":"20.11.02","title":"Egne kulturelle arrangementer"}],"title":"KulturnatDjursland inviterer til Inspirationsm\u00f8de den 21. marts","text":" Planl\u00e6gningen af KulturnatDJURSLAND 2013 er i fuld gang. Kultur- og fritidsfolk, kirker, erhvervsliv m.fl. p\u00e5 Djursland deltog i KulturnatDJURSLAND 2011 og 2012 med aktiviteter og underholdning af vidt forskellig karakter til borgerne p\u00e5 hele Djursland. Evalueringen af KulturnatDJURSLAND 2012 viste, at der generelt er en voksende interesse for at v\u00e6re med i KulturnatDJURSLAND og det blev derfor besluttet, at der igen i \u00e5r skal v\u00e6re KulturnatDJURSLAND som falder p\u00e5 fredag den 11. oktober i uge 41. Kulturafdelingerne fra Norddjurs Kommune og Syddjurs Kommune inviterer derfor igen i \u00e5r til et f\u00e6lles introduktionsm\u00f8de som optakt til planl\u00e6gningen af KulturnatDJURSLAND 2013. Erfaringen fra sidste \u00e5r er, at der er behov for at m\u00f8des, b\u00e5de for mulige nye arrang\u00f8rer af Kulturnatten og for dem, der har v\u00e6ret med og gerne deler ud af deres erfaringer og giver feedback p\u00e5 markedsf\u00f8ring og arrangementer. Der er mulighed for at netv\u00e6rke, for gensidig sparring og ideudveksling og m\u00e5ske at indg\u00e5 i mulige samarbejder. M\u00f8det vil blive afholdt p\u00e5 Kulturhuset Stationen i Trustrup d.21. marts kl.17-19 og alle interesserede er velkomne. Tilmelding er n\u00f8dvendig og sker ved at maile til hak@norddjurs.dk eller mwn@syddjurs.dk . L\u00e6s mere om KulturnatDJURSLAND p\u00e5 www.kulturnatdjursland.dk \n\n"}