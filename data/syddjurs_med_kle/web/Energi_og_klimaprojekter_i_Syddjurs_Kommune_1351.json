{"classes":[{"id":"00.16.00","title":"Fors\u00f8gs- og udviklingsarbejde i almindelighed"}],"title":"Energi- og klimaprojekter i Syddjurs Kommune","text":" Projekt Midt Energistrategi Strategisk energiplanl\u00e6gning i de midtjyske kommuner Syddjurs Kommune indg\u00e5r i projektet Midt Energistrategi sammen med 16 andre kommuner, 13 energiselskaber, 2 universiteter, Sams\u00f8 Energiakademi, Dansk Fjernvarme, ABP\/INBIOM (Innovationsnetv\u00e6rket for Biomasse), en r\u00e6kke \u00f8vrige akt\u00f8rer og Region Midtjylland. Projektets form\u00e5l Projektets form\u00e5l er at bidrage til omstillingen af vores energisystem til et fleksibelt og energieffektivt system p\u00e5 vedvarende energi ved at: opbygge viden, udarbejde f\u00e6lles strategier og koordinere energiplanl\u00e6gningen p\u00e5 tv\u00e6rs af kommuner og energiakt\u00f8rer i det midtjyske omr\u00e5de, arbejde med omstillingen i b\u00e5de by- og landkommuner, samt sikre koordinering mellem stat, region og kommuner af indsatsen p\u00e5 energiomr\u00e5det. Tidsplan og finansiering Projektet gennemf\u00f8res i perioden 2014 til og med 2015 og st\u00f8ttes af Energistyrelsen. Tidligere Energi- og klima projekter i Syddjurs Kommune: Projekt Enercoast - biomasse p\u00e5 kommuneniveau (2008-2012). Projektets overordnede form\u00e5l var at opn\u00e5 viden indenfor \u00f8get anvendelse af vedvarende energikilder, opn\u00e5 \u00f8konomisk v\u00e6kst inden for biomasseomr\u00e5det, reducere milj\u00f8p\u00e5virkninger ved produktion af bioenergi og opn\u00e5 regionale selvforsyninger med energi. Link til projektets hjemmeside \n\n"}