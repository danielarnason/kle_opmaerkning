{"classes":[{"id":"29.27.00","title":"Befordring og befordringsgodtg\u00f8relse efter sundhedsloven i almindelighed"}],"title":"K\u00f8rsel til l\u00e6ge og speciall\u00e6ge","text":" Hvem kan bruge k\u00f8rselsordningen? Som udgangspunkt skal du selv s\u00f8rge for k\u00f8rsel til l\u00e6ge og speciall\u00e6ge. Du kan blive k\u00f8rt med kommunes taxaordning, hvis du ikke han benytte bus eller tog p\u00e5 grund af dit helbred. I visse tilf\u00e6lde vil du ogs\u00e5 have mulighed for at f\u00e5 en ledsager med p\u00e5 k\u00f8returen, hvis dit helbred n\u00f8dvendigg\u00f8r det. Du kan visiteres til ordningen, hvis: du er f\u00f8rtids- eller folkepensionist du af helbredsm\u00e6ssige \u00e5rsager ikke kan bruge offentligt transportmiddel du er medlem af sygesikringsgruppe 1 Kontakt kommunen om visitering til l\u00e6gek\u00f8rsel p\u00e5 87 53 50 00. Du kan ogs\u00e5 benytte ans\u00f8gningsskemaet nederst p\u00e5 siden og sende det til kommunen. Blanket Ans\u00f8g om k\u00f8rsel til praktiserende l\u00e6ge \/ speciall\u00e6ge efter Sundhedslovens \u00a7 170 Hvordan fungerer k\u00f8rslen? Du kontakter kommunen p\u00e5 telefon 87 53 50 00, helst dagen f\u00f8r l\u00e6ge\/speciall\u00e6gebes\u00f8get. Telefonen er \u00e5ben mandag - tirsdag kl. 08.30 - 15, torsdag kl. 8.30 til 17.00, fredag kl. 8.30 til 12.00. Onsdag lukket. Du kan tidligst bestille din k\u00f8rsel 14 dage f\u00f8r din tid ved l\u00e6gen. V\u00e6r opm\u00e6rksom p\u00e5, at der kan v\u00e6re travlt ved telefonerne. I forbindelse med bestilling af k\u00f8rslen vil du blive bedt om at oplyse f\u00f8lgende : Hvilken l\u00e6ge\/speciall\u00e6ge skal du til? Kan du benytte alle typer biler? Vi beder om dit telefonnummer, s\u00e5ledes chauff\u00f8ren kan ringe til dig, f\u00f8r han ankommer. Har du brug for at have en rollator eller k\u00f8restol med? Er der behov for, at du bliver hentet ved din d\u00f8r og fulgt ind til l\u00e6gen? Har du brug for at have en ledsager med? Herefter vil du f\u00e5 et tidspunkt, hvor du skal v\u00e6re klar til afhentning. Vi bestiller altid en returk\u00f8rsel til dig, og du m\u00e5 p\u00e5regne ventetid f\u00f8r afhentning ved l\u00e6gen. Chauff\u00f8ren vil altid komme ind og hente dig i ventev\u00e6relset. Det er kun n\u00f8dvendigt med \u00e9n opringning til kommunen, for at bestille en k\u00f8rsel til l\u00e6ge\/speciall\u00e6ge. Generelt om k\u00f8rslen Du f\u00e5r altid oplyst et tidspunkt ved afhentning ved bop\u00e6len, hvor chauff\u00f8ren m\u00e5 komme max 5 min. f\u00f8r og seneste 15 min. efter. Du f\u00e5r altid oplyst et tidspunkt ved afhentning hos l\u00e6gen, som max. m\u00e5 variere med +\/- 15 minutter Du bedes v\u00e6re klar til afgang, n\u00e5r vognen ankommer, dvs. have overt\u00f8j parat Det er ikke altid den lokale vognmand, der henter dig Du kan p\u00e5regne, at skulle k\u00f8re sammen med andre borgere, og du kan ogs\u00e5 komme til at k\u00f8re en omvej Det er ikke altid muligt at f\u00e5 det \u00f8nskede afhentningstidspunkt. Det er tidspunktet, du f\u00e5r oplyst, der er g\u00e6ldende Kan jeg f\u00e5 hj\u00e6lp til og fra taxaen? Ja, du bedes oplyse, om du har behov for at blive hentet ved din d\u00f8r og fulgt ind til l\u00e6gen, n\u00e5r du ringer din bestilling ind. \n\n"}