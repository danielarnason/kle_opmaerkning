{"classes":[{"id":"02.34.00","title":"Byggetilladelse og anmeldelse om byggearbejde i almindelighed"}],"title":"Ombygninger og status\u00e6ndringer","text":" Etageboliger og erhvervsenheder m\u00e5 ikke ombygges, eller anvendelsesm\u00e6ssigt \u00e6ndres (status\u00e6ndring)\u00a0uden forudg\u00e5ende tilladelse. Ombygninger der alene vedr\u00f8rer en enkelt erhvervsenhed p\u00e5 h\u00f8jst 150\u00a0m\u00b2\u00a0eller en enkelt boligenhed p\u00e5 h\u00f8jst 150\u00a0m\u00b2\u00a0i en etageejendom skal anmeldes til kommunen.\u00a0 Ombygningsarbejder som vedr\u00f8rer flere bolig- eller erhvervsenheder eller enkelte enheder med et etageareal p\u00e5 mere end 150\u00a0m\u00b2\u00a0foruds\u00e6tter byggetilladelse. Bem\u00e6rk at der g\u00e6lder s\u00e6regne regler for byggeri og anl\u00e6g i\u00a0 landzone . Det er vigtigt, at du unders\u00f8ger\u00a0 bygningsreglementets \u00a0bestemmelser samt eventuel\u00a0lokalplan og deklaration for omr\u00e5det,\u00a0f\u00f8r du indsender dit projektmateriale - se nedenfor: Her kan du finde din ejendom p\u00e5 kommunens digitale kort . Se om din ejendom er omfattet af en lokalplan og\/eller en kommuneplanramme: F\u00e5 alt projektmateriale med Du opfordres til at indsende dit projektmateriale samlet og komplet. Sagsbehandlingen kan f\u00f8rst afsluttes,\u00a0n\u00e5r alt relevant\u00a0projektmateriale er modtaget. Gennemg\u00e5 listen for at sikre at du f\u00e5r sendt alt n\u00f8dvendigt materiale med. Listen er vejledende, og kan variere afh\u00e6ngig af dit konkrete byggeprojekt. \u00a0 Situationsplan \u2013 inkl. redeg\u00f8relse for fremtidige parkeringsforhold M\u00e5lsat og -fast inkl.\u00a0angivelse af afstande til\u00a0best\u00e5ende bygninger p\u00e5 grunden, samt\u00a0til henholdsvis\u00a0vej-, sti- og naboskel .\u00a0 Desuden angives placering og dimensioner for parkeringsarealer (nuv\u00e6rende og fremtidige) samt ejendommens\u00a0overk\u00f8rsel \/vejadgang. \u00a0 Facadetegninger\u00a0 - af \u00e6ndrede forhold M\u00e5lsat og -fast inkl. angivelse af udvendige facade- og kiph\u00f8jder. Nye ventilationsanl\u00e6g, aftr\u00e6kssystemer og solfanger\/solceller der etableres\u00a0udenp\u00e5 bygningen skal desuden indtegnes herp\u00e5. \u00a0 Plantegninger \u00a0-for samtlige ber\u00f8rte etager M\u00e5lsat og -fast med oplysning om\u00a0de enkelte lokalers tilt\u00e6nkte anvendelse samt\u00a0 angivelse af trapper og gennemg\u00e5ende og\/eller indskudte etager - nuv\u00e6rende og fremtidige forhold. \u00a0 Snittegninger M\u00e5lsat og -fast med angivelse af indend\u00f8rs rumh\u00f8jder, konstruktions- og materialebeskrivelser - nuv\u00e6rende og fremtidige forhold. \u00a0 Afl\u00f8bsplaner P\u00e5 tegningsmaterialet skal der redeg\u00f8res for \u00e6ndringer af inden- og udend\u00f8rs r\u00f8rf\u00f8ringer, br\u00f8ndplaceringer m.v. samt tilslutning til offentlig kloak eller privat spildevandsanl\u00e6g. \u00a0 Statiske beregninger - hvis der \u00e6ndres p\u00e5\u00a0b\u00e6rende konstruktioner. \u00a0 Brandteknisk dokumentation for byggeriets udf\u00f8relse Redeg\u00f8relse for byggeriets overholdelse af brandbestemmelserne i Bygningsreglement 2010, kapitel 5 og\u00a0 Eksempelsamling om brandsikring af byggeri 2012 . \u00a0 U-v\u00e6rdier og linjetab eller varmetabsramme \u00a0- ved status\u00e6ndring \u00a0 Indeklimaforhold Redeg\u00f8relse for fremtidige\u00a0ventilations- og lydforhold. \u00a0 Byggeskadeforsikring\u00a0 - kun ved\u00a0etablering af nye boligenheder Kopi af tilbud fra forsikringsselskab p\u00e5\u00a0 den obligatoriske byggeskadeforsikring . \u00a0 Fuldmagt Fuldmagt fra ejendommens ejer er p\u00e5kr\u00e6vet, s\u00e5fremt ejer og ans\u00f8ger ikke er samme person\/virksomhed. \u00a0 Tinglyste dokumenter, som kan v\u00e6re relevante for byggesagen Bygherren er ansvarlig for at bestemmelser i eventuelle deklarationer overholdes. Deklarationer kan rekvireres digitalt ved\u00a0 Tinglysningsretten . \u00a0 Oplysninger til registrering af byggeriet i BBR Alle relevante oplysninger til brug for registrering af byggeriet i Bygnings- og Boligregistret (BBR) skal fremg\u00e5 af ans\u00f8gningsmaterialet. Forskellige typer arealer bedes udspecificeret f.eks. i henholdsvis bolig(-enheder), erhvervsarealer (og enkelte erhvervsenheder),\u00a0k\u00e6lder jf. registreringsfelterne i BBR. Syddjurs Kommune opkr\u00e6ver gebyr efter g\u00e6ldende takstblad for sagsbehandlingen af en byggeans\u00f8gning. S\u00e5fremt du \u00f8nsker at ans\u00f8ge om: Nedsivningsanl\u00e6g eller samletank Jordvarmeanl\u00e6g Olietank, etablering\/sl\u00f8jfning af Etablering eller \u00e6ndring af overk\u00f8rsel (vejadgang) Tilladelse til midlertidig brug af vejareal \n\n"}