{"classes":[{"id":"06.11.01","title":"Udledning af spildevand til vandl\u00f8b, s\u00f8er eller havet"}],"title":"Spildevand i det \u00e5bne land ","text":" For at forbedre tilstanden i s\u00f8er, vandl\u00f8b og havet (recipienter) har Folketinget besluttet, at spildevandet fra spredt bebyggede omr\u00e5der skal renses bedre. Dette medf\u00f8rer, at spildevand fra ejendomme i det \u00e5bne land, hvis udledning er medvirkende til at forurene recipienten skal renses bedre. Forbedret rensning Syddjurs Kommune skal stille krav om forbedret rensning af spildevand, der ikke har en tilfredsstillende kvalitet. Hvis husspildevandet fra din ejendom p\u00e5virker en recipient negativt, skal der ske en forbedret spildevandsrensning. I \u00c5rhus Amts Regionplan 2005, er det udpeget, hvilke vandl\u00f8b og s\u00f8er, der kr\u00e6ver forbedret spildevandsrensning. Rensekravet er fastlagt ud fra, hvor meget forurening de enkelte vandomr\u00e5der kan t\u00e5le. Kravene er beskrevet i de p\u00e5g\u00e6ldende kommunale spildevandsplaner. Vandomr\u00e5derne kan ses p\u00e5 dette kort . Du kan f\u00e5 flere informationer i denne folder Eksempler p\u00e5 rensel\u00f8sninger Hvis du modtager p\u00e5bud om forbedret spildevandsrensning, skal du v\u00e6lge et spildevandsanl\u00e6g, som opfylder rensekrav for omr\u00e5det. Jo mere s\u00e5rbart, jo h\u00f8jere krav, og det har betydning for hvilken rensel\u00f8sning du kan v\u00e6lge. En godkendt bundf\u00e6ldningstank indg\u00e5r i alle rensel\u00f8sninger. P\u00e5 linket herunder kan du se en beskrivelse af de forskellige muligheder for rensning af spildevandet i det \u00e5bne - ikke-kloakerede - land: nedsivningsanl\u00e6g, sandfilteranl\u00e6g, beplantet filteranl\u00e6g, biologisk minirensningsanl\u00e6g, pileanl\u00e6g og regnvandsanl\u00e6g. Klik her for at se forskellige rensel\u00f8sninger i det \u00e5bne land. \n\n"}