{"classes":[{"id":"29.15.16","title":"Specialtandpleje"}],"title":"Specialtandpleje","text":" Hvad best\u00e5r det af? Specialtandplejen best\u00e5r af en kommunal del der tilbyder unders\u00f8gelse, forebyggelse og evt. behandling, og en regional del, der varetager behandling af de vanskeligste tilf\u00e6lde, og som har mulighed for at tilbyde behandling i narkose. Hvor foreg\u00e5r det? Den kommunale del foreg\u00e5r p\u00e5 klinikkerne i Syddjurs Kommune. Den regionale del har hovedkontor p\u00e5 Regionshospitalet Viborg. Henviste borgere fra Syddjurs vil fortrinsvis blive behandlet i Randers: Regionshospitalet Randers Afd. for regional specialtandpleje Skovlyvej 1 (Indgang 2, ved skadestuen) 8900 Randers 8910 3280 Fax: 8910 3234. Hvem kan modtage specialtandpleje? M\u00e5lgruppen for specialtandpleje er personer med betydelig og varig nedsat funktionsevne f.eks. som f\u00f8lge af sindslidelse, udviklingsh\u00e6mning, autisme, cerebral parese, hjerneskade og sj\u00e6ldne medf\u00f8dte sygdomme. Personer med andre sygdomme, der medf\u00f8rer, at de har sv\u00e6rt ved at medvirke til almindelig tandbehandling, kan derfor ogs\u00e5 modtage tilbuddet (eksempelvis patienter med Parkinsons sygdom eller sklerose). Specialtandplejen behandler s\u00e5vel b\u00f8rn som voksne. Hvordan sammens\u00e6ttes tilbuddet? I det lokale specialtandplejetilbud i Syddjurs vil v\u00e6gten ligge p\u00e5 forebyggelse af tandsygdomme. For nye brugere afg\u00f8res det ud fra en konkret vurdering af den enkelte, hvor stor en del af tandplejetilbuddet, der kan modtages lokalt, eller om der helt eller delvis skal henvises til behandling i Den Regionale Specialtandpleje p\u00e5 Randers sygehus. Hvordan kommer man med i ordningen og hvad koster det? Deltagelse i Specialtandplejen sker p\u00e5 baggrund af en visitation og der er egenbetaling p\u00e5 omr\u00e5det. Denne er for \u00e5ret 2012 p\u00e5 1765 kr. Henvendelse Ida J\u00f8rgensen, Distriktsleder R\u00f8nde Skrejrupvej 7 8410 R\u00f8nde 87 53 51 30 idaj@syddjurs.dk \n\n"}