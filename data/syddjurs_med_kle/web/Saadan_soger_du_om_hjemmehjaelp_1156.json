{"classes":[{"id":"27.36.20","title":"Tildeling af personlig hj\u00e6lp og pleje m.v. (visitation)"}],"title":"S\u00e5dan s\u00f8ger du om hjemmehj\u00e6lp","text":" Hvad er personlig pleje? Personlig pleje kan f.eks. v\u00e6re hj\u00e6lp til at blive vasket eller komme i bad, tage t\u00f8j af og p\u00e5, mundpleje og toiletbes\u00f8g. Du vil modtage hj\u00e6lp ud fra dit behov. Du kan modtage personlig pleje hele d\u00f8gnet, afh\u00e6ngig af dine behov. Du skal selv betale for s\u00e6be, h\u00e5ndkl\u00e6der m.v. Hvad er praktisk hj\u00e6lp? Praktisk hj\u00e6lp kan f.eks. v\u00e6re hj\u00e6lp til reng\u00f8ring, t\u00f8jvask eller indk\u00f8bsordning. Som undgangspunkt kan du ikke f\u00e5 hj\u00e6lp til reng\u00f8ring i hjemmet, hvis du bor sammen med en rask \u00e6gtef\u00e6lle eller p\u00e5r\u00f8rende. Du kan f\u00e5 hj\u00e6lp til reng\u00f8ring af daglige opholdsrum svarende til en bolig med stue, sovev\u00e6relse, k\u00f8kken, bad og entr\u00e9 (ca. 65m2). Den praktiske hj\u00e6lp ydes som udgangspunkt hver anden uge. Du skal selv betale for milj\u00f8venlige reng\u00f8ringsmidler, st\u00f8vsuger, klude, spande m.v. Hvordan s\u00f8ges hj\u00e6lpen? Du skal henvende dig til Visitation og Hj\u00e6lpemiddelafdelingen p\u00e5 tlf, 87 53 57 30 kl. 8.30-12.00, onsdage er lukket. N\u00e5r vi har modtaget din ans\u00f8gning, kontakter vi dig typisk for at aftale et bes\u00f8g, hvor vi sammen med dig vil vurdere dit behov for hj\u00e6lp. Du er velkommen til at invitere bisidder fx en p\u00e5r\u00f8rende eller bekendt med til samtalen. Din medvirken Kommunen l\u00e6gger v\u00e6gt p\u00e5, at du deltager aktivt i hj\u00e6lpen, s\u00e5 du i samarbejde med peronalet, udvikler eller fastholder dine fysiske og\/eller psykiske f\u00e6rdigheder. Hvem udf\u00f8rer hjemmehj\u00e6lpen? N\u00e5r du har f\u00e5et bevilget personlig pleje, kan du selv v\u00e6lge, hvem der skal udf\u00f8re hj\u00e6lpen. Du har f\u00f8lgende valgmuligheder: Syddjurs Kommune Private leverand\u00f8rer, som kommunen har godkendt Egen hj\u00e6lper, som kommunen har godkendt Dit hjem er en arbejdsplads N\u00e5r du modtager hj\u00e6lp i hjemmet, er dit hjem ogs\u00e5 medarbejdernes arbejdsplads. Det betyder, at det kan blive n\u00f8dvendigt at flytte rundt p\u00e5 m\u00f8blerne, fjerne l\u00f8se gulvt\u00e6pper eller installere hj\u00e6lpemidler, f\u00f8r du kan f\u00e5 hj\u00e6lp. Medarbejderne m\u00e5 ikke ryge i dit hjem. \n\n"}