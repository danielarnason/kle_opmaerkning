{"classes":[{"id":"29.27.00","title":"Befordring og befordringsgodtg\u00f8relse efter sundhedsloven i almindelighed"}],"title":"K\u00f8rsel til og fra hospitaler","text":" Du skal som hovedregel selv s\u00f8rge for k\u00f8rslen. Siddende patientk\u00f8rsel: Er dit helbred s\u00e5 d\u00e5rligt, at du ikke kan benytte bus eller tog, kan du blive k\u00f8rt med regionens k\u00f8rselsordning, hvis du samtidig opfylder en af f\u00f8lgende regler: Du har v\u00e6ret indlagt p\u00e5 hospitalet og er ved udskrivning blevet bedt om at komme til en efterf\u00f8lgende behandling Du bor mere end 50 km fra hospitalet Du er pensionist (g\u00e6lder ikke efterl\u00f8nsmodtagere) Manglende adgang til offentlig transport giver ikke i sig selv adgang til k\u00f8rsel. Du skal v\u00e6re opm\u00e6rksom p\u00e5, at der i forbindelse med k\u00f8rslen kan v\u00e6re ventetid f\u00f8r og efter din behandling. S\u00e5dan bestiller du en k\u00f8rsel til hospitalsbehandling: Kontakt PBK (patientbefordringskontoret) tlf. 70 23 62 48 . Telefontid: Hverdage fra kl. 8.00 - 14.00. Turen skal bestilles senest dagen f\u00f8r du skal p\u00e5 hospitalet. Det er hospitalspersonalet eller k\u00f8rselskontoret, der tager stilling til, om din situation g\u00f8r, at du kan blive k\u00f8rt med regionens k\u00f8rselsordning. K\u00f8rselsgodtg\u00f8relse (hvis du selv s\u00f8rger for k\u00f8rslen): Du har mulighed for at f\u00e5 k\u00f8rselsgodtg\u00f8relse, hvis du opfylder \u00e9t af f\u00f8lgende punkter: Du bor mere end 50 km fra hospitalet Du har v\u00e6ret indlagt p\u00e5 hospitalet og er ved udskrivning blevet bedt om at komme til en efterf\u00f8lgende behandling, og kan p\u00e5 grund af dit helbred ikke tage offentlig transport. Du er pensionist (g\u00e6lder ikke efterl\u00f8nsmodtagere) Det er en betingelse, at udgiften til billigste offentlige transport er mindst 60 kroner og for pensionister mindst 25 kroner. Ans\u00f8gning om k\u00f8rselsgodtg\u00f8relse skal sendes til: Regionshuset, K\u00f8rselskontoret i Holstebro, L\u00e6g\u00e5rdsvej 12, 7500 Holstebro, Att. befordringsgodtg\u00f8relse. K\u00f8rsel og k\u00f8rselsgodtg\u00f8relse i forbindelse med ambulant genoptr\u00e6ning: Kontakt din kommune for at h\u00f8re n\u00e6rmere om reglerne herfor. Frit sygehusvalg og udvidet frit sygehusvalg giver ikke ret til k\u00f8rsel: Benytter du reglerne for frit sygehusvalg eller udvidet frit sygehusvalg m\u00e5 du selv s\u00f8rge for k\u00f8rslen. Du kan kun f\u00e5 tilskud til den del af transporten, som svarer til de udgifter, du kunne have f\u00e5et d\u00e6kket, hvis behandlingen foregik p\u00e5 det hospital, som regionen i f\u00f8rste omgang ville henvise dig til. \n\n"}