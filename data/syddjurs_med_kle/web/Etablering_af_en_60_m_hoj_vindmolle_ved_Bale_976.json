{"classes":[{"id":"01.02.00","title":"Kommuneplanl\u00e6gning og lokalplanl\u00e6gning i almindelighed"}],"title":"Etablering af en 60 m h\u00f8j vindm\u00f8lle ved Bale","text":" Etablering af en 60 m h\u00f8j vindm\u00f8lle ved Bale, 8544 M\u00f8rke Syddjurs Kommune har modtaget anmeldelse om etablering af en 60 m h\u00f8j vindm\u00f8lle p\u00e5 Balevej 62-64, 8544 M\u00f8rke i Syddjurs Kommune. Anmeldelsen er screenet efter retningslinjerne i VVM-bekendtg\u00f8relsen (bekendtg\u00f8relse nr. 1510 af 15. december 2010) og Syddjurs Kommune meddeler nu afg\u00f8relse om VVM-pligt. Der er s\u00e5ledes krav om vedtagelse af kommuneplanretningslinjer med tilh\u00f8rende VVM-redeg\u00f8relse og VVM-tilladelse for gennemf\u00f8relse af projektet. Der indledes med politisk beslutning om sagens opstart. VVM-processen opstartes efterf\u00f8lgende ved indkaldelse af ideer og kommentarer fra offentligheden (1. offentlige h\u00f8ring) til projektet. Sagens oplysninger kan indhentes ved henvendelse til kommunen eller via kommunens \u00c5ben Indsigt adgang (sagsnr.: 12\/31616) www.syddjurs.dk\/sag\/12\/31616 Sp\u00f8rgsm\u00e5l og kommentarer til sagen i \u00f8vrigt kan stilles til Syddjurs Kommune, Team Milj\u00f8, Lundbergsvej 2, 8400 Ebeltoft, tlf.: 87 53 54 10. \n\n"}