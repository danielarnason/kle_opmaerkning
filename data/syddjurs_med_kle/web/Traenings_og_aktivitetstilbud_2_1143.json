{"classes":[{"id":"27.36.16","title":"Genoptr\u00e6ning og vedligeholdelsestr\u00e6ning efter serviceloven"}],"title":"Tr\u00e6nings- og aktivitetstilbud","text":" I Syddjurs kommune arbejder vi m\u00e5lrettet med tr\u00e6ning og aktivitet til demente. Det g\u00f8r vi for at inddrage, styrke og vedligeholde den dementes funktionsevne og livshistorie mest muligt. Vi l\u00e6gger ligeledes v\u00e6gt p\u00e5 god kontakt til p\u00e5r\u00f8rende og til relevante samarbejdspartnere. Der er to former for tilbud til demente, indenfor tr\u00e6ning og aktivitet; halvdagstilbud og heldagstilbud. Sidstn\u00e6vnte kan du l\u00e6se mere om under V\u00e6restedet . Halvdagstilbud henvender sig til dig, som er over 65 \u00e5r er middel til sv\u00e6rt dement Der tilbydes op til 2 m\u00e5lrettede tilbud om ugen pr. borger, p\u00e5 4 af kommunens dagcentre. Du kan l\u00e6se mere om aktiviteterne og centrene nedenfor. Du skal visiteres til at kunne deltage i tilbuddene for demente. Henvendelse kan ske til demenstteamet eller visitationen i Syddjurs kommune. Lyngparken i Knebel - Oasen Mandag og onsdag 12.30 - 15.00 Lyngparken er placeret i hjertet af Mols Bjerge, hvilket vi selvf\u00f8lgelig vil g\u00f8re brug af. vi kan blandt andet g\u00f8re brug af omr\u00e5dets bus til mindre udflugter. Vi har nogle dejlige lokaler, og en frodig sansehave med et lille v\u00e6ksthus lige udenfor d\u00f8ren. Alt dette inddrager vi, s\u00e5ledes at man f\u00e5r nogle gode og trygge oplevelser os os. Der er mulighed for at k\u00f8be kaffe og br\u00f8d til 10 kr. Ringparken i Ryomg\u00e5rd Tirsdag 10.00 - 12.30 Torsdag 9.30 - 11.30 Her tilbydes der aktiviteter efter borgernes interesser og \u00f8nsker: Gr\u00f8n omsorg - drivhus til r\u00e5dighed. Aktiviteter, der f\u00f8lger \u00e5rstidernes skiften og h\u00f8jtiderne. Velv\u00e6re, eksempelvis massage, en varm pude i nakken eller duftterapi. Stimulering af sanserne; varm kakao, fyldte chokolader, musik, flotte billeder, duften af nybagte boller. H\u00f8jtl\u00e6sning og gymnastik. Pris: 10 kr. per gang inklusiv kaffe og br\u00f8d Roseng\u00e5rden i Hornslet - udend\u00f8rs tilbud K\u00f8regruppen drager ud i det bl\u00e5 tirsdag 9.00 - 12.00 K\u00f8reurene vil v\u00e6re ude i naturen dyrehaver\/strand\/skov\/kolonihave og s\u00e5 videre med en lille g\u00e5tur i terr\u00e6net. Hvis vejret ikke er med os, vil vi bes\u00f8ge plante-\/indk\u00f8bscentre\/kirker\/museer etc. Pris: 10 kr. per gang inklusiv kaffe og br\u00f8d Gr\u00f8n omsorg Torsdag 9.00 - 11.30 i vinterhalv\u00e5ret og 9.00 - 13.00 i sommerhalv\u00e5ret En stor del af \u00e5ret vil vi v\u00e6re i vores koloihave. Fra maj til oktober (alts\u00e5 sommerhalv\u00e5ret) er \u00e5bningstiden udvidet, for ogs\u00e5 at lave og spise vores middagsmad i kolonihaven Pris: 10 kr. per gang inklusiv kaffe og br\u00f8d i vinterhalv\u00e5ret og 40 kr. per gang inklusiv kaffe, br\u00f8d og middagsmad i sommerhalv\u00e5ret. Bakkeg\u00e5rden i Ebeltoft Tirsdag og torsdag 9.30 - 13.00 Vi bruger vores kolonihave det meste af \u00e5ret. Vi har vores kaffe med derud. Vi dyrker mange ting, blandt andet kartofler og jordb\u00e6r, s\u00e5 der er n\u00e6sten altid lidt fra haven til frokosten, som vi laver derude. N\u00e5r det bliver for koldt til haven, har vi en lejlighed p\u00e5 Bakkeg\u00e5rden. Men vi er ude b\u00e5de sommer og vinter for at m\u00e6rke vind og vejr samt f\u00f8lge \u00e5rstidernes skiften. Pris: 40 kr. per gang for kaffe og frokost K\u00f8rsel : Der er mulighed for at blive visiteret til k\u00f8rsel via visitationsteamet. Der er brugerbetaling til k\u00f8rsel efter aktuel takst. Se mere generelt om Vedligeholdende tr\u00e6ning og aktivitet her: Vedligeholdende Tr\u00e6ning og Aktivitet \n\n"}