{"classes":[{"id":"27.27.09","title":"Familiebehandling"}],"title":"Familiev\u00e6rket","text":" Familiev\u00e6rket omfatter dagbehandling for b\u00f8rnefamilier i Syddjurs Kommune, modtagelse af flygtninge, timeaflastning til handicappede b\u00f8rn samt et d\u00f8gntilbud til unge. De b\u00e6rende v\u00e6rdier for al virksomhed i Syddjurs Kommune er respekt \u00e5benhed kvalitet udvikling. Familiev\u00e6rkets metoder er baseret p\u00e5 relationsorienteret og systemisk t\u00e6nkning med en anerkendende kommunikationsform. Familiev\u00e6rket arbejder med udgangspunkt i familien\/barnet\/den unges egne probleml\u00f8sende erfaringer, m\u00e5l, muligheder og ressourcer. Familiev\u00e6rkets v\u00e6rdigrundlag: Alle for\u00e6ldre \u00f8nsker det bedste for deres b\u00f8rn, men i perioder kan der opst\u00e5 problemer, som g\u00f8r at familien har brug for professionel hj\u00e6lp. Vi tager udgangspunkt i at for\u00e6ldrene har ansvaret for deres b\u00f8rn, og vi vil gerne hj\u00e6lpe til med at de tager det ansvar Forandringer skabes, n\u00e5r familierne selv \u00f8nsker det, og familiemedlemmerne er aktivt deltagende. Familiev\u00e6rket ligger Egedalsvej 2 i Ebeltoft og varetager efter visitation fra sagsbehandler familiebehandlingsopgaver, der kan foreg\u00e5 som ene , par , familie eller gruppesamtaler. Familiev\u00e6rket l\u00f8ser ogs\u00e5 familievejledningsopgaver, hvor st\u00f8tte\/hj\u00e6lp\/vejledning gives i brugers eget hjem. Kontaktbasen ligger hos Familiev\u00e6rket i Ebeltoft, og den varetager st\u00f8tte\/kontaktopgaver til unge i hjemmet eller i egen bolig. St\u00f8tte\/kontaktopgaverne kan foreg\u00e5 som ene eller familiesamtaler og som vejledning\/forskellige aktiviteter. Desuden er der bosted for unge i Feldballe. Disse tre tilbud kan kun s\u00e6ttes i v\u00e6rk ud fra en 50 unders\u00f8gelse, der foretages af en familier\u00e5dgiver fra Familieafdelingen sammen med familien. Om 50-unders\u00f8gelsen: N\u00e5r et barn eller en ung har brug for s\u00e6rlig st\u00f8tte, er den kommunale myndighed forpligtet til at unders\u00f8ge barnets eller den unges forhold n\u00e6rmere. Form\u00e5let med en 50-unders\u00f8gelse er at afd\u00e6kke barnets eller den unges forhold. Hvis der er grundlag for en 50 unders\u00f8gelse s\u00e6tter sagsbehandleren den i gang. Sagsbehandleren skal i forl\u00e6ngelse af en 50 unders\u00f8gelse lave en handleplan. \u00c5ben anonym r\u00e5dgivning Er r\u00e5dgivning til b\u00f8rn og unge og for\u00e6ldre der har b\u00f8rn\/unge mellem 0 18 \u00e5r. Det er gratis familieorienteret r\u00e5dgivning til l\u00f8sning af vanskeligheder i familien. \n\n"}