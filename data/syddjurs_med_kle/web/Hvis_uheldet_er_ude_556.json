{"classes":[{"id":"29.15.04","title":"Tandpleje for b\u00f8rn og unge under 18 \u00e5r"}],"title":"Hvis uheldet er ude","text":" M\u00e6lket\u00e6nder Hvis dit barn sl\u00e5r sine m\u00e6lket\u00e6nder, kan man ofte tage det med ro, berolige barnet og kontakte den kommunale tandpleje, n\u00e5r denne har \u00e5bent igen. Hvis det bl\u00f8der meget, s\u00e5 tryk forsigtigt med j\u00e6vnt pres p\u00e5 det bl\u00f8dende omr\u00e5de i 5-10 minutter (brug evt. en kold v\u00e5d klud, viskestykke med is eller lignende). Vent til barnet er faldet til ro, og se derefter roligt efter, hvor stor skaden er, inden du bestemmer dig for at s\u00f8ge tandl\u00e6ge eller skadestue. I sj\u00e6ldne tilf\u00e6lde b\u00f8r der s\u00f8ges professionel hj\u00e6lp med det samme f.eks. hvis barnet ikke kan lukke munden, fordi den beskadigede tand sidder sk\u00e6vt, eller k\u00e6ben er g\u00e5et af led. Blivende t\u00e6nder Hvis dit barn sl\u00e5r de blivende t\u00e6nder b\u00f8r der s\u00f8ges professionel hj\u00e6lp, og hurtigst mulig ved f\u00f8lgende tilstande: 1. Hvis der er kn\u00e6kket s\u00e5 meget tand, at tandens nerve ses tag det kn\u00e6kkede stykke tand med til tandl\u00e6gen gerne opbevaret i lidt m\u00e6lk, eller i munden. 2. Tanden er sl\u00e5et ud : hvis der er synlig snavs p\u00e5 tandroden, s\u00e5 skyl kortvarigt ( max 10 sek.) i rent vand. Hold p\u00e5 tandkronen for ikke at beskadige roden. S\u00e6t den derefter p\u00e5 plads op i hullet. Hvis dette ikke er muligt, s\u00e5 opbevar tanden, helst i m\u00e6lk ellers i munden. S\u00f8g tandl\u00e6ge snarest.. 3. K\u00e6ben er g\u00e5et af led, - eller det ikke er muligt at tygge sammen. Er der brug for at s\u00f8ge \u00f8jeblikkelig tandl\u00e6gehj\u00e6lp? Kontakt f\u00f8rst en tandl\u00e6ge i dit lokalomr\u00e5de telefonisk, f\u00f8r du tager turen omkring vagtordning eller skadestue p\u00e5 skadestuen risikerer du at komme til at vente i timevis og der er ingen garanti for, at dit barn bliver tilset af en tandl\u00e6ge. Tandl\u00e6gevagten i \u00c5rhus I skal bare m\u00f8de op uden at ringe f\u00f8rst. Tandklinikken Brobjergskolen, Frederiks All\u00e9 20. 8000 \u00c5rhus C tlf. 40 51 51 62 Klinikken har \u00e5bent: fredag: kl. 18.00 til 21.00 l\u00f8rdag, s\u00f8n- og helligdage: kl. 10.00 til 13.00 Skadestuen p\u00e5 \u00c5rhus Sygehus (ved st\u00f8rre tandskader) Husk f\u00f8rst at ringe p\u00e5 skadestuernes f\u00e6llesnummer 87 31 50 50. Al n\u00f8dbehandling er gratis, Tandplejen betaler for dit barns behandling Indenfor vores \u00e5bningstid skal du naturligvis kontakte din lokale klinik. Ulykkesforsikring Der er mange b\u00f8rn og unge, der kommer til skade med t\u00e6nderne. Indtil 18-\u00e5rsalderen er det den kommunale tandpleje, der betaler udgifterne. Men mange tandskader kr\u00e6ver vedligeholdende behandling senere i livet. L\u00e6s mere om tandskadeforsikring her. \n\n"}