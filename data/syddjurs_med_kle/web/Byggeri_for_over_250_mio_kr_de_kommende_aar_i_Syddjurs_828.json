{"classes":[{"id":"00.30.08","title":"Anl\u00e6gsbudgetter"}],"title":"Byggeri for over 250 mio. kr de kommende \u00e5r i Syddjurs","text":" I \u00e5rene fra 2013 2016 foretages der bygge- og anl\u00e6gsprojekter, energioptimering, drift og vedligehold af bygninger for over 250 mio. kr. Oveni kommer igangv\u00e6rende ombygninger, energirenoveringer, ny materielg\u00e5rd og bof\u00e6llesskaber mm. for over 50 mio. kr. Borgmester Kirstine Bille udtaler: Trods vores begr\u00e6nsede \u00f8konomiske muligheder laver vi i Syddjurs Kommune en lang r\u00e6kke v\u00e6sentlige investeringer de kommende \u00e5r. Det bliver meget synligt og til gavn for b\u00e5de borgere og medarbejdere over hele kommunen. Med beslutningen om at bruge de to administrationsbygninger i Ebeltoft og Hornslet, kan vi nu modernisere de to bygninger, s\u00e5 de passer til vores behov. Jeg er ogs\u00e5 rigtig glad for, at vi forts\u00e6tter ad sporet med fornuftige klima og energi renoveringer. Det kommer b\u00e5de os og milj\u00f8et til gavn. Af st\u00f8rre sp\u00e6ndende projekter vil jeg pege p\u00e5 samlingen af daginstitutioner og skole til en b\u00f8rneby i Thorsager. Der er ogs\u00e5 renoveringen af teatersalen i R\u00f8nde samt udflytningen af biblioteket i Ebeltoft til midtbyen. Med kommunens \u00f8konomiske muligheder in mente er jeg meget tilfreds. De samlede investeringer frem til 2016 l\u00f8ber op i over 250 mio. kr. og vil v\u00e6re med til at fastholde mange arbejdspladser i en tr\u00e6ngt tid. Open publication - Free publishing - More byggeri. drift \n\n"}