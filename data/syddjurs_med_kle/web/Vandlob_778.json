{"classes":[{"id":"06.02.00","title":"Vandl\u00f8b og s\u00f8er i almindelighed"}],"title":"Vandl\u00f8b","text":" Loven g\u00e6lder for alle vandl\u00f8b, gr\u00f8fter, kanaler, r\u00f8rledninger og dr\u00e6n samt s\u00f8er, damme og andre lignende indvande. Syddjurs Kommune er tilsynsmyndighed for alle vandl\u00f8b i kommunen. Vandl\u00f8bene er inddelt i offentlige og private vandl\u00f8b. I Syddjurs Kommune er der 312 km. offentlige vandl\u00f8b. For alle offentlige vandl\u00f8b er der udarbejdet regulativer, som bl.a. fastl\u00e6gger vandl\u00f8bets vedligeholdelse. Regulativerne kan rekvireres ved henvendelse til Natur og Milj\u00f8. De offentlige vandl\u00f8b vedligeholdes af kommunen. Vedligeholdelsen sker i henhold til regulativerne med henblik p\u00e5 at sikre og fremme afvandings- og milj\u00f8forholdene samt at efterleve kravene i de kommende nationale vandplaner. Det betyder, at der ved vedligeholdelsen tages hensyn til det enkelte vandl\u00f8bs natur. Private vandl\u00f8b skal vedligeholdes af vandl\u00f8bets bredejere. Natur og Milj\u00f8 er gerne behj\u00e6lpelig med vejledning omkring vandl\u00f8bets vedligeholdelse i forhold til vandl\u00f8bets natur- og milj\u00f8m\u00e6ssige m\u00e5ls\u00e6tning. Randers og Syddjurs Kommuner: Dispensation efter NBL 3, vandl\u00f8bslovens 47 samt Museumslovens 29a til dele af H\u00f8rningstien, del af v\u00e5domr\u00e5deprojekt Alling \u00c5dal. L\u00e6s mere nederst p\u00e5 siden. \n\n"}