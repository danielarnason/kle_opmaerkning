{"classes":[{"id":"13.02.02","title":"Vandkvalitet"}],"title":"Enkeltindvindere","text":" Et enkeltindvindingsanl\u00e6g er et vandforsyningsanl\u00e6g, som har til form\u00e5l at forsyne en enkelt ejendom. G\u00e6ldende krav Det er et krav, at drikkevandet fra private boringer og br\u00f8nde, skal overholde de g\u00e6ldende kvalitetskrav til drikkevand. Det er ejers ansvar, at vandkvaliteten overholdes. Det g\u00e6lder ogs\u00e5 i de tilf\u00e6lde, hvor ejendommen udlejes. Kontrol Vandet skal som minimum kontrolleres ved analyser fra et godkendt laboratorium hvert 5. \u00e5r. Dette foreg\u00e5r ved en s\u00e5kaldt forenklet kontrol, hvor der kontrolleres for de vigtigste kvalitetsparametre, f.eks. for vandets indhold af nitrat, jern, mangan og bakteriologi. Hvis der \u00f8nskes en hyppigere kontrol og\/eller med flere kvalitetsparametre, f.eks. pesticider, er dette frivilligt for den enkelte. Vandforsyningsplan Kommunens indsats jf. Vandforsyningsplanen i forhold til enkeltindvinderne sker ud fra en prioriteret r\u00e6kkef\u00f8lge. S\u00e5ledes vil ejendomme med dagplejeb\u00f8rn, udlejningsejendomme, virksomheder med ansatte og m\u00e6lkeleverand\u00f8rer mv. f\u00e5 f\u00f8rste prioritet. Herefter kommer de \u00f8vrige husstande. Kommunen vil i \u00f8vrigt tilstr\u00e6be, at enkeltindvindere indenfor samme lokalomr\u00e5de s\u00e5 vidt mulig f\u00e5r udtaget vandanalyser inden for samme \u00e5r. Dette kan bl.a. v\u00e6re med til at belyse, om der i et givent lokalomr\u00e5de er s\u00e6rlige problemer f.eks. med forh\u00f8jet nitrat. Find yderligere information i Syddjurs Kommunes Vandforsyningsplan her Vandpr\u00f8ver Syddjurs Kommune vil orientere ejeren om, at der skal udtages en vandpr\u00f8ve. Herefter er det op til ejeren at f\u00e5 udtaget drikkevandspr\u00f8ven. Syddjurs Kommune vil samtidig oplyse ejeren om risikoen ved at drikke vand, der ikke overholder drikkevandskravene. Forurening af drikkevand I Vandforsyningsplanen er det vedtaget at det kun vil v\u00e6re vandforsyninger, der forsyner ejendomme med dagplejeb\u00f8rn, udlejnings ejendommes, institutioner, virksomheder med ansatte, m\u00e6lkeleverand\u00f8rer mv. som kan forvente en opf\u00f8lgning fra Syddjurs Kommune i tilf\u00e6lde af forurening. Tidligere danske unders\u00f8gelser har vist, at 2\/3 af de sm\u00e5, private vandforsyninger var forurenede med bakterier, nitrat eller pesticider. Is\u00e6r gravede br\u00f8nde var udsatte m.h.t. pesticidforurening. Herunder finder du et link til Milj\u00f8ministeriets anbefalinger vedr\u00f8rende forurening af drikkevandet i de sm\u00e5, private vandforsyninger: Milj\u00f8ministeriets anbefalinger til de danske kommuner (juni 2008). \n\n"}