{"classes":[{"id":"01.05.18","title":"Internationale naturbeskyttelsesomr\u00e5der"}],"title":"Tilskudsmuligheder til Natura 2000-projekter","text":" Form\u00e5l - en m\u00e5lrettet indsats Natura 2000-projekter giver st\u00f8tte til en m\u00e5lrettet indsats i Natura 2000-omr\u00e5derne. Indsatsen sker i form af tilskud til naturpleje og forvaltning af arealer inden for Natura 2000-omr\u00e5derne. Tilskudsordningen har til form\u00e5l at f\u00e5 ryddet v\u00e6rdifulde naturarealer, som er under tilgroning. Samtidig giver ordningen dig mulighed for at forberede arealer til afgr\u00e6sning, som p\u00e5 nuv\u00e6rende tidspunkt ikke kan afgr\u00e6sses pga. manglende hegn eller drikkevandsforsyning. Hvem kan s\u00f8ge \u2013 hvor ans\u00f8ger jeg? Ans\u00f8gere kan v\u00e6re private lodsejere, private virksomheder, offentlige virksomheder, fonde, foreninger, organisationer, offentlige institutioner og kommunale f\u00e6llesskaber. Hvis du f\u00e5r tilsagn om tilskud, skal du s\u00f8rge for, at dine arealer bliver plejet i henhold til tilsagnets betingelser. Kontakt evt. din landbrugsr\u00e5dgiver eller Syddjurs Kommune. Du kan l\u00e6se mere om tilskudsmulighederne, og hvordan du s\u00f8ger, p\u00e5 Naturerhvervsstyrelsens hjemmeside Ejer du et Natura 2000-omr\u00e5de? P\u00e5 Danmarks Milj\u00f8portal kan du se, om du ejer arealer i Natura 2000-omr\u00e5der. Hvis du ejer eller passer et Natura 2000-omr\u00e5de, er der flere forskellige muligheder for at s\u00f8ge tilskud til naturpleje projekter. Du kan s\u00f8ge om tilskud til: pleje af gr\u00e6s- og naturarealer rydning af tilgroede arealer forberedelse til afgr\u00e6sning etablering af naturlige vandstandsforhold (hydrologiprojekter) Pleje af gr\u00e6s- og naturarealer er et l\u00f8bende arealtilskud, mens de \u00f8vrige muligheder er tilskud til investeringer og betegnes Natura 2000-projekter. Pleje af gr\u00e6s- og naturarealer Du kan s\u00f8ge tilskud til ekstensiv pleje af gr\u00e6s- og naturarealer ved afgr\u00e6sning eller sl\u00e6t. Tilskuddene varierer i forhold til udpegningerne p\u00e5 arealet. De fleste tilsagn ligger p\u00e5 2000 kr. pr. hektar, men der gives ogs\u00e5 st\u00f8rre tilskud. Tilsagnets l\u00f8betid er typisk fem \u00e5r. Rydning af tilgroede arealer Du kan s\u00f8ge om tilskud til at rydde tr\u00e6er og buske p\u00e5 tilgroede arealer og til at fjerne materialet fra arealet. Af hensyn til ynglende fugle skal du gennemf\u00f8re rydningen i tidsrummet fra den 15. juli til og med den 31. marts. Forberedelse til afgr\u00e6sning Du kan s\u00f8ge om tilskud til nyt hegn, elforsyning, vandingsfaciliteter og fangfolde, og du kan opn\u00e5 100 procent i tilskud til de udgifter, som er direkte relateret til projektet. En ans\u00f8gning skal som minimum omfatte tilskud til hegn eller drikkevandsforsyning. Det er ikke nok alene at s\u00f8ge om tilskud til en elforsyning eller fangfold. Etablering af naturlige vandstand Du kan s\u00f8ge om tilskud til forunders\u00f8gelser, der ligger forud for etablering af naturlige vandstandsforhold samt tilskud til at gennemf\u00f8re projekter, der vil forbedre den naturlige vandstand (hydrologiprojekter). S\u00e6rlige v\u00e6rdifulde omr\u00e5der P\u00e5 s\u00e6rligt v\u00e6rdifulde og sv\u00e6rt tilg\u00e6ngelige omr\u00e5der (naturperler) kan du s\u00f8ge om at f\u00e5 et forh\u00f8jet tilskud til afgr\u00e6sning. Du kan se de udpegede arealer p\u00e5 Danmarks Milj\u00f8portal. Under menupunktet \u201dTilskudsmuligheder og drift af landbrug\u201d kan du f\u00e5 information om f\u00f8lgende tilskudsmuligheder: naturperler driftsbetingede N2000-arealer s\u00e6rligt udpegede N2000-arealer rydning eller \u00e6ndret hydrologi \n\n"}