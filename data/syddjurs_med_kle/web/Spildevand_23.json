{"classes":[{"id":"06.00.05","title":"Spildevandsplanl\u00e6gning"}],"title":"Spildevand","text":" Afledning af spildevand fra virksomheder reguleres efter Milj\u00f8beskyttelseslovens kapitel 4. Tilladelse til afledning af spildevand til kommunalt kloaksystem meddeles af Syddjurs Kommune, Natur og Milj\u00f8. Hvis der fra virksomheden kun afledes almindeligt sanitetsspildevand samt overfladevand stilles der normalt ikke s\u00e6rskilte krav til spildevandets kvalitet. Processpildevand. Afledes der derimod processpildevand meddeler Natur og Milj\u00f8, efter ans\u00f8gning s\u00e6rlig tilladelse jf. kapitel 4 i milj\u00f8beskyttelsesloven, hvor der fasts\u00e6ttes n\u00e6rmere vilk\u00e5r for afledningens m\u00e6ngdem\u00e6ssige st\u00f8rrelse, indholdet af forurenende stoffer samt vilk\u00e5r om egenkontrol, m\u00e5linger mv. Hvis du vil s\u00f8ge om tilladelse til at udlede processpildevand skal du rette henvendelse til Natur Milj\u00f8 natur.miljoe@syddjurs.dk Tilslutning af kloakstik. Ved alle former for afledning til kloak g\u00e6lder, at der skal meddeles en tilladelse til tilslutning af kloakstik til det offentlige kloaknet ved nyetablering af kloak p\u00e5 en ejendom\/virksomhed eller ved \u00e6ndring af den best\u00e5ende tilslutning. Dette vedr\u00f8rer ikke spildevandets kvalitet men udelukkende afledte m\u00e6ngde - og herunder is\u00e6r afledning af overfladevand\/regnvand. N\u00e6rmere oplysninger om tilslutning af kloakstik til det offentlige kloaknet og tilslutningsbidrag kan f\u00e5s ved henvendelse til Syddjurs Spildevand A\/S p\u00e5 telefon 87 53 10 00 eller e-mailadresse post@syddjursspildevand.dk \n\n"}