{"classes":[{"id":"04.01.14","title":"Udl\u00e5n\/benyttelse af parker og anl\u00e6g"}],"title":"Retningslinier for l\u00e5n og leje af gr\u00f8nne omr\u00e5der","text":" L\u00e5n og leje af offentlige gr\u00f8nne omr\u00e5der, samt parkeringsanl\u00e6g ved idr\u00e6tshaller til s\u00e6rlige arrangementer og aktiviteter. I Syddjurs Kommune er der et antal gr\u00f8nne omr\u00e5der, som kommunen udl\u00e5ner til s\u00e6rlige aktiviteter og arrangementer. F.eks. sommerfester, cirkus og lignende. Disse gr\u00f8nne omr\u00e5der er defineret til samtlige bane - og idr\u00e6tsanl\u00e6g, festpladser, offentlige parker og gr\u00f8nne omr\u00e5der. Omr\u00e5der som torve, havnen i Ebeltoft, Egil Fischers Park, arealet foran adm. bygningen i Hornslet, fortove, \u00f8vrige parkeringsarealer og veje administreres af Veje og trafikafdelingen, Syddjurs Kommune, kontakt tlf. 8753 5238 eller mail syddjurs@syddjurs.dk Der er forskel p\u00e5 udl\u00e5n og udlejning! Udl\u00e5n: Foreninger der er godkendt under Folkeoplysningsloven i Syddjurs Kommune kan l\u00e5ne disse gr\u00f8nne omr\u00e5der. Foreningen skal dog betale et depositum p\u00e5 kr. 10.000 til d\u00e6kning af eventuelle skader forvoldt af l\u00e5ner. Leje: Andre brugere kan leje omr\u00e5derne. Lejeprisen er kr. 2.000 pr. d\u00f8gn og et depositum p\u00e5 kr. 10.000 til d\u00e6kning af eventuelle skader forvoldt af lejer. Lejen d\u00e6kker ekstra slitage, samt forbrug af str\u00f8m og vand. Du skal sende din ans\u00f8gning til Kultur og Udvikling. L\u00e5nere\/lejere modtager en bevilling med krav om, at andre forn\u00f8dne bevillinger er i orden, f.eks. brand, spiritus, plakater mv. Natur og vejservice syner det p\u00e5g\u00e6ldende omr\u00e5de f\u00f8r og efter arrangementets afvikling. Kontaktperson: Natur og vejservice er funktionsleder Bent Andersen tlf. 6012 3955. \n\n"}