{"classes":[{"id":"17.03.04","title":"P\u00e6dagogisk-psykologisk vurdering - PPR"}],"title":"Skoleparathed","text":" Et barns alder er i sig selv ikke udtryk for, hvad barnet kan, og alle b\u00f8rn med samme alder kan ikke v\u00e6re n\u00f8jagtig lige langt i deres udvikling. For at give det enkelte barn s\u00e5 god en start p\u00e5 skole- og fritidslivet som muligt, er det derfor n\u00f8dvendigt at vurdere, om barnets kompetencer og f\u00e6rdigheder er udviklet i en s\u00e5dan grad, at det med stor sandsynlighed vil kunne h\u00e5ndtere og mestre den hverdag og de udfordringer, som det nye skole- og fritidsliv byder p\u00e5. Ved sfo- og skolestart vil barnet mestre nogle omr\u00e5der til fulde, v\u00e6re godt p\u00e5 vej inden for andre og nogle omr\u00e5der vil m\u00e5ske slet ikke v\u00e6re \u00e5bnet op endnu. N\u00e5r der i god tid forud for sfo- og skolestart laves en status p\u00e5 og vurdering af barnets samlede udvikling, vil det v\u00e6re muligt at udpege de omr\u00e5der, hvor barnet evt. har brug for et skub , en st\u00f8ttende opbakning eller en anden tilgang fra de n\u00e6rmeste voksne for at komme godt i gang med udviklingen. Den efterf\u00f8lgende tid vil give barnet mulighed for og tid til at vise om udviklingen kommer i gang eller om det vil v\u00e6re relevant for for\u00e6ldrene at s\u00f8ge om skoleuds\u00e6ttelse i det \u00e5r, barnet fylder 6 \u00e5r. Barnet vil naturligvis ikke skulle mestre alle omr\u00e5der lige meget for at v\u00e6re klar til skole- og fritidslivet. Det er den samlede vurdering, der b\u00f8r ligge til grund for en evt. uds\u00e6ttelse af skolestarten. De personlige, sociale og f\u00f8lelsesm\u00e6ssige kompetencer og f\u00e6rdigheder er imidlertid af meget stor betydning og helt centrale i vurderingen af barnets parathed til skole- og fritidslivet. Barnet skal i langt h\u00f8jere grad til at h\u00e5ndtere en hverdag, hvor egne behov her og nu, egen lyst, hum\u00f8r etc. ikke kan v\u00e6re styrende for, hvad barnet skal give sig i kast med, - og barnet skal v\u00e6re parat til at pr\u00f8ve forskellige opgaver og arbejdsformer. Barnet skal v\u00e6re klar til at indg\u00e5 i en st\u00f8rre social gruppesammenh\u00e6ng med \u00e9n voksen og i en hverdag med skiftende aktiviteter og muligheder, der er tilrettelagt p\u00e5 forh\u00e5nd. I det efterf\u00f8lgende er de forskellige udviklingsomr\u00e5der uddybet med de forhold, der er s\u00e6rligt aktuelle for, at barnet f\u00e5r s\u00e5 god en tid i b\u00f8rnehaveklassen og sfo en som muligt. N\u00e5r udviklingsomr\u00e5derne rulles ud \/ pindes ud kan det umiddelbart virke overv\u00e6ldende. Barnet skal naturligvis ikke kunne mestre det hele; men v\u00e6re godt p\u00e5 vej og v\u00e6re godt i gang med sin udvikling fra b\u00f8rnehavebarn til skolebarn. Materialet kan bruges ved skolestartssamtaler med for\u00e6ldre i det tidlige efter\u00e5r i b\u00f8rnehaverne og igen ved den f\u00f8rste samtale i sfo en og b\u00f8rnehaveklassen. Materialet kan derudover bruges som et vejledningsredskab for for\u00e6ldre og personale til udv\u00e6lgelse af fokusomr\u00e5der indenfor de udviklingsomr\u00e5der, hvor det sk\u00f8nnes relevant. Materialet kan ogs\u00e5 danne baggrund for de s\u00e6rlige fokusomr\u00e5der, der skal arbejdes med i b\u00f8rnehaven, hvis for\u00e6ldrene ans\u00f8ger om og f\u00e5r im\u00f8dekommet \u00f8nsket om skoleuds\u00e6ttelse. Med venlig hilsen Arbejdsgruppen vedr. skolestart\/skoleuds\u00e6ttelse Iagttagelsesskema Generelle foruds\u00e6tninger og kompetencer Barnet er i en god udvikling i forhold til at kunne: modtage, forst\u00e5 og handle p\u00e5 en f\u00e6lles besked modtage, forst\u00e5 og handle p\u00e5 en f\u00e6lles besked sidde stille og koncentrere sig, ogs\u00e5 ved ikke selvvalgte o gaver udvise nysgerrighed og lyst til at l\u00e6re nyt deltage aktivt i gruppens samtaler klare praktiske ting selv som p\u00e5kl\u00e6dning og toiletbes\u00f8g klare sm\u00e5 selvst\u00e6ndige opgaver, s\u00e5vel praktiske som teoretiske bruge saks, blyant, farver m.m. Sociale foruds\u00e6tninger og kompetencer Barnet er i en god udvikling i forhold til at kunne: beg\u00e5 sig i et f\u00e6llesskab, tage hensyn og vise medf\u00f8lelse begynde at l\u00f8se konflikter verbalt lytte og vente p\u00e5 tur og lade andre tale f\u00e6rdigt overholde og respektere regler og forst\u00e5 andres gr\u00e6nser sige til og fra og have kendskab til almindelige sociale normer tilpasse sin adf\u00e6rd til en given situation samarbejde omkring en opgave (f.eks. i en lille gruppe) deltage ligev\u00e6rdigt i fri leg, samt rolle- og regellege rumme og acceptere forskelligheder hos andre mennesker Sproglige foruds\u00e6tninger og kompetencer Barnet er i en god udvikling i forhold til at kunne: udtrykke sig i et alderssvarende og forst\u00e5eligt sprog bruge sproget til at udvise nysgerrighed og undren, stille sp\u00f8rgsm\u00e5l og interessere sig for svaret vise interesse for sprogets form (rim, remser, sange, sanglege osv.) fort\u00e6lle om oplevede h\u00e6ndelsesforl\u00f8b og her skelne mellem fantasi og virkelighed bruge sproget i samtale med andre b\u00f8rn og voksne bruge sproget relevant i forskellige sociale sammenh\u00e6nge\u3000 F\u00f8lelsesm\u00e6ssige foruds\u00e6tninger og kompetencer Barnet er i en god udvikling i forhold til at kunne: have en god portion selvv\u00e6rd h\u00e5ndtere sm\u00e5 konflikter og beg\u00e5 sig socialt i en gruppe tilpasse sine f\u00f8lelsesm\u00e6ssige reaktioner til den givne situation opbygge nye venskaber og vedligeholde dem s\u00e6tte ord p\u00e5 sine f\u00f8lelser og behov og give udtryk for dem i forskellige situationer v\u00e6re sammen med mange b\u00f8rn og forskellige voksne uden at f\u00f8le sig utryg. klare adskillelsen fra for\u00e6ldrene ved aflevering og modtagelse i b\u00f8rnehaven. Det samme g\u00e6lder for for\u00e6ldrene, s\u00e5 barnet st\u00f8ttes bedst muligt Hent materialet som fil \n\n"}