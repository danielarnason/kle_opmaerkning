{"classes":[{"id":"82.02.00","title":"Salg af ejendom i almindelighed"}],"title":"Ballevej 13D Tirstrup","text":" Det tidligere Spr\u00f8jtehus p\u00e5 Ballevej i Tirstrup udbydes til salg. Beliggenhed: Ballevej 13D, Tirstrup, 8400 Ebeltoft. Matr.nr. 52d Tirstrup by, Tirstrup. St\u00f8rrelse: Ejendommens areal er 99 m2 if\u00f8lge tingbogen. Pris: Vejledende pris kr. 50.000. Beskrivelse: Bygningen er opf\u00f8rt i \u00e5r 1900 i murv\u00e6rk med eternittag. Bygningen er hvidmalet med gr\u00e5 port og d\u00f8re. Bygningen er bevaringsv\u00e6rdig i klasse 4 (der henvises til https:\/\/www.kulturarv.dk\/fbb\/bevaringsvaerdier.htm ) og evt. bygningsforandringer skal godkendes af Syddjurs Kommune forinden udf\u00f8relse. Anvendelse: Bygningen har tidligere v\u00e6ret anvendt som Spr\u00f8jtehus til opbevaring af byens brandspr\u00f8jte. Senest har den v\u00e6ret anvendt til opbevaring af byens flagall\u00e9. S\u00e6rlige oplysninger: Ejendommen s\u00e6lges i sin helhed, som den er og forefindes og uden ansvar for s\u00e6lger, og kommunen forbeholder sig ret til frit at v\u00e6lge mellem indkomne bud samt at forkaste alle. K\u00f8ber st\u00e5r for indhentelse af samtlige tilladelser til evt. \u00e6ndret anvendelse mv. If\u00f8lge tingbogen er matriklen noteret som vejareal. I forbindelse med handlen kan k\u00f8ber \u00e6ndre noteringen. Frist for afgivelse af bud er mandag den 7.januar 2013 kl. 12.00. Bud sendes p\u00e5 mail til direktionssekretariat@syddjurs.dk . Du finder budblanket og udbudsmateriale p\u00e5 Syddjurs Kommunes hjemmeside under. Salg sker som udgangspunkt til h\u00f8jstbydende. Materiale Hent salgsmateriale indeholdende tingbogsattest, salgsbetingelser, tilbudsblanket mv. herunder Udbuddet sker i henhold til bekendtg\u00f8relse om offentligt udbud ved salg af kommunens henholdsvis regionens faste ejendomme (nr. 799 af 24. juni 2011). Syddjurs Kommune g\u00f8r i den forbindelse opm\u00e6rksom p\u00e5, at det f\u00f8lger af bekendtg\u00f8relsen, at k\u00f8bstilbud skal v\u00e6re skriftlige og angive et fast bel\u00f8b. Syddjurs Kommune er ikke forpligtet til at s\u00e6lge ejendommen til den udbudte pris, men kan bortse fra dit bud, og du m\u00e5 som tilbudsgiver gerne afgive et h\u00f8jere k\u00f8bstilbud end den ovenn\u00e6vnte pris. \n\n"}