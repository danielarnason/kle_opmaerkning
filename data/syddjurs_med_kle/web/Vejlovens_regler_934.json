{"classes":[{"id":"05.01.22","title":"Nedl\u00e6ggelse af kommuneveje"}],"title":"Vejlovens regler","text":" Reglerne om nedklassificering af offentlige veje til private f\u00e6llesveje fremg\u00e5r af vejloven, som kan ses p\u00e5 f\u00f8lgende link: https:\/\/www.retsinformation.dk\/Forms\/r0710.aspx?id=137745 Kommunen bestemmer, hvilke offentlige veje, der skal nedl\u00e6gges\/omklassificeres ( 23, stk. 1). Kommunen skal ved nedklassificering af offentlige veje tr\u00e6ffe bestemmelse om, hvilke ejendomme der fremover skal have vejret til vejen, og hvem der skal have adkomst til vejen ( 90, stk. 3). Kommunen kan tidligst tr\u00e6ffe endelig beslutning 4 \u00e5r efter og senest 6 \u00e5r efter, at den p\u00e5t\u00e6nkte beslutning er offentliggjort p\u00e5 f.eks. kommunens hjemmeside ( 90, stk. 7). Kommunen udarbejder en tilstandsrapport, der skal dokumentere, at vejen med udstyr er i god og forsvarlig stand i forhold til den fremtidige trafik p\u00e5 vejen. For at en vej er i god og forsvarlig stand foruds\u00e6ttes, at vejens elementer vejkasse, bel\u00e6gning, slidlag, belysning mv. i almindelighed har en rest levetid p\u00e5 mindst 25 % af anl\u00e6gselementets tekniske levetid, og vejen i \u00f8vrigt er forsynet med forsvarlig afvanding. Tilstandsrapporten skal sendes i h\u00f8ring hos grundejerne, der skal have mindst 12 uger til at fremkomme med indsigelser ( 90, stk. 8 og 10). Samtidig underrettes og partsh\u00f8res grundejerne direkte om den p\u00e5t\u00e6nkte nedklassificering, som ogs\u00e5 offentligg\u00f8res i avisen ( 90, stk. 5). Kommunen udarbejder den endelige tilstandsrapport, n\u00e5r h\u00f8ringsfristen er udl\u00f8bet. Den endelige tilstandsrapport sendes direkte til grundejerne og offentligg\u00f8res p\u00e5 f.eks. kommunens hjemmeside. Grundejerne har mulighed for at p\u00e5klage tilstandsrapporten til Vejdirektoratet (90, stk. 11 og 4, stk. 2). Vejdirektoratet kan foretage en fuld pr\u00f8velse af tilstandsrapporten og dens konklusioner. Det koster et gebyr p\u00e5 1.000 kr. til Vejdirektoratet at klage over en tilstandsrapport. Gebyret bliver tilbagebetalt, hvis klageren f\u00e5r helt elle delvis medhold til klagen (tilstandsrapportbekendtg\u00f8relsens 3, stk. 1 og 4, stk. 1). Tilstandsrapportbekendtg\u00f8relsen kan ses p\u00e5 f\u00f8lgende link: https:\/\/www.retsinformation.dk\/Forms\/R0710.aspx?id=145042 N\u00e5r fristen for klage over tilstandsrapporten er udl\u00f8bet, eller en eventuel klage er f\u00e6rdigbehandlet, kan kommunen tr\u00e6ffe endelig beslutning om nedklassificering( 90, stk. 12). Beslutningen kan ikke begrunde erstatningskrav over for kommunen ( 90, stk. 13). Beslutningen kan p\u00e5klages til Vejdirektoratet for s\u00e5 vidt ang\u00e5r retlige sp\u00f8rgsm\u00e5l ( 4, stk. 1). Vejdirektoratet kan s\u00e5ledes bed\u00f8mme, om kommunen har fulgt reglerne i vejloven og forvaltningsloven, men kan ikke bed\u00f8mme kommunens sk\u00f8n, og om afg\u00f8relsen er rimelig. \n\n"}