{"classes":[{"id":"01.02.00","title":"Kommuneplanl\u00e6gning og lokalplanl\u00e6gning i almindelighed"}],"title":"Klagevejledning","text":" Ved offentligg\u00f8relse af den endelig vedtagelse af en lokalplan, kommuneplan eller et kommuneplantill\u00e6g Efter planlovens \u00a7 58 stk. 1, kan kun retlige sp\u00f8rgsm\u00e5l om tilblivelsen af en lokalplan, en kommuneplan eller et kommuneplantill\u00e6g p\u00e5klages. Det vil sige, at du f.eks. kan klage, hvis du mener, at Byr\u00e5det ikke har haft lovhjemmel til at tr\u00e6ffe afg\u00f8relsen om endelig vedtagelse. Du kan derimod ikke klage over at Byr\u00e5det, efter din opfattelse, burde have truffet en anden afg\u00f8relse. Klagen skal v\u00e6re skriftlig og sendes til: Syddjurs Kommune, Hovedgaden 77, 8410 R\u00f8nde , eller pr. e-mail til syddjurs@syddjurs.dk . Klagen skal v\u00e6re modtaget af kommunen inden 4 uger fra datoen for planens offentlige annoncering. Kommunen videresender klagen med relevante bem\u00e6rkninger og bilag til behandling i Natur- og Milj\u00f8klagen\u00e6vnet. Natur- og Milj\u00f8klagen\u00e6vnet opkr\u00e6ver et gebyr p\u00e5 500 kr for behandling af klager. Gebyret tilbagebetales, hvis klageren f\u00e5r helt eller delvis medhold i klagen. Vejledning om gebyrordningen kan findes p\u00e5 Natur- og Milj\u00f8klagen\u00e6vnets hjemmeside www.nmkn.dk . Hvis du vil indbringe sp\u00f8rgsm\u00e5l om planens lovlighed for domstolene, skal dette ske inden 6 m\u00e5neder fra datoen for planens offentlige annoncering. Ved offentligg\u00f8relse af afg\u00f8relse om milj\u00f8vurdering af planforslag I henhold til Lov om Milj\u00f8vurdering af planer og programmer skal alle fysiske planer, som sk\u00f8nnes at f\u00e5 v\u00e6sentlig indvirkning p\u00e5 milj\u00f8et milj\u00f8vurderes. Syddjurs Kommune foretager en screening af alle planforslag, og afg\u00f8r p\u00e5 den baggrund om der skal udarbejdes en egentlig milj\u00f8vurdering. Afg\u00f8relser om ikke at milj\u00f8vurdere planforslag kan ligeledes p\u00e5klages. En klage skal v\u00e6re skriftlig og sendes til: Syddjurs Kommune, Hovedgaden 77, 8410 R\u00f8nde , eller pr. e-mail til syddjurs@syddjurs.dk . Klagen skal v\u00e6re modtaget af kommunen inden 4 uger fra datoen for afg\u00f8relsens annoncering. Kommunen videresender klagen med relevante bem\u00e6rkninger og bilag til behandling i Natur- og Milj\u00f8klagen\u00e6vnet. Afg\u00f8relser om ikke at milj\u00f8vurdere planforslag annonceres ofte sammen med det planforslag, som afg\u00f8relsen omhandler. Natur- og Milj\u00f8klagen\u00e6vnet opkr\u00e6ver et gebyr p\u00e5 500 kr for behandling af klager. Gebyret tilbagebetales, hvis klageren f\u00e5r helt eller delvis medhold i klagen. Mere information Du kan kontakte Plan- og Udvikling, hvis du har sp\u00f8rgsm\u00e5l til en lokalplan, en kommuneplan eller et kommuneplantill\u00e6g der er under udarbejdelse, eller som lige er vedtaget, eller hvis du er i tvivl om, hvordan du kan klage. \n\n"}