{"classes":[{"id":"29.21.04","title":"Genoptr\u00e6ning efter sundhedsloven"}],"title":"24 midlertidige d\u00f8gnpladser","text":" Rehabiliteringsafdelingen r\u00e5der over 24 midlertidige d\u00f8gnpladser, hvoraf 2 af d\u00f8gnpladser fungerer som akutpladser . D\u00f8gnpladserne kan tilbyde borgerne mulighed for intensiv sygeplejeindsats og genoptr\u00e6ning hele d\u00f8gnet med henblik p\u00e5 rehabilitering efter udskrivelse eller som alternativ til indl\u00e6ggelse\/genindl\u00e6ggelse p\u00e5 sygehus. \u00a0 Afdelingen best\u00e5r af 50 personaler, som er inddelt i 3 specialeteams, som er tv\u00e6rfaglige neurologisk team ortop\u00e6dkirurgisk team medicinsk team. \u00a0 De forskellige teams arbejder evidensbaseret, efter kliniske retningslinjer og forl\u00f8bsprogrammer, samt kvalitetsorienteret for at opn\u00e5 den bedste effekt af indsatsen for borgerne. \u00a0 Intensiv og m\u00e5lrettet rehabiliteringstilbud Indsatsen p\u00e5 d\u00f8gnpladserne gives som et intensivt og m\u00e5lrettet tv\u00e6rfagligt rehabiliteringstilbud, og indsatsen tilrettel\u00e6gges med udgangspunkt i borgerens \u00f8nsker og ressourcer. \u00a0 Ressourcerne bliver afklaret ved en individuel tilgang til borgeren, s\u00e5 hvert forl\u00f8b bliver tilpasset til den enkeltes udfordringer i hverdagslivet. \u00a0 Form\u00e5let med indsatsen er, at borgeren kan komme til at leve et s\u00e5 selvst\u00e6ndigt og meningsfuldt hverdagsliv som muligt i eget hjem eller anden bolig. Indsatsen foreg\u00e5r p\u00e5 afdelingen, men der kan f\u00f8lges op p\u00e5 indsatsen i hjemmemilj\u00f8et og n\u00e6rmilj\u00f8et. \u00a0 Der arbejdes l\u00f8bende med at skabe koordinerede og sammenh\u00e6ngende forl\u00f8b for borgerne i t\u00e6t samarbejde med interne og eksterne samarbejdspartnere. \n\n"}