{"classes":[{"id":"01.05.09","title":"Beskyttelse af plante- og dyrearter"}],"title":"Spidssnudet fr\u00f8","text":" Spidssnudet fr\u00f8 ( Rana arvalis ). Foto Morten DD Udbredelse Der er 3 arter af brune fr\u00f8er i Danmark, Springfr\u00f8, Butsnudet Fr\u00f8 og Spidssnudet fr\u00f8. Springfr\u00f8 findes ikke i Jylland, mens Butsnudet og Spidssnudet fr\u00f8 er ret almindelige og vidt udbredte. Krav til levested Spidssnudet fr\u00f8 og Butsnudet fr\u00f8 stiller nogenlunde samme krav til ynglevandhullet, der kan v\u00e6re b\u00e5de sm\u00e5 og store s\u00f8er, og ofte bare oversv\u00f8mmede enge. Ingen af dem trives dog i forurenede s\u00f8er eller s\u00f8er med fisk. De nyforvandlede unger af Spidssnudet fr\u00f8 vandrer som regel ikke langt v\u00e6k fra vandhullet, mens unger af Butsnudet fr\u00f8 kan findes i skove eller andre t\u00f8rrere omr\u00e5der langt fra ynglestedet. Spidssnudet fr\u00f8 er derfor mere afh\u00e6ngig af vandhuller, der er omgivet af enge og moser, hvor der er fugtigt og masser af f\u00f8de, mens vandhuller p\u00e5 marker ikke er velegnede. Butsnudet og Spidssnudet fr\u00f8 kendes lettest fra hinanden p\u00e5 stemmen, n\u00e5r de kv\u00e6kker. Spidssnudet fr\u00f8 har et let forbavset wup? , lidt som en hundehvalp, der bj\u00e6ffer i s\u00f8vne. Video Spidssnudet fr\u00f8 er i gang med at kv\u00e6kke, her ved Dragsmur. I baggrunden h\u00f8res Butsnudet fr\u00f8. Video Butsnudet fr\u00f8, der lyder som en knurrende mave. \n\n"}