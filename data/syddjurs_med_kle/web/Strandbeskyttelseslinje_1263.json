{"classes":[{"id":"01.05.02","title":"Beskyttelseslinjer"}],"title":"Strandbeskyttelseslinje","text":" Lovbestemmelserne om strandbeskyttelseslinjen finder du i Naturbeskyttelseslovens \u00a7 15.Beskyttelseslinjen omfatter som udgangspunkt 300 m fra den inderste gr\u00e6nse af strandbredden. Den ligger fast og er noteret i matriklen. \u00a0 Form\u00e5l Form\u00e5let med strandbeskyttelsen er at sikre en generel friholdelse af kystomr\u00e5derne for indgreb, der \u00e6ndrer den nuv\u00e6rende tilstand og anvendelse. Hermed varetages landskabelige, biologiske og rekreative hensyn. \u00a0 Restriktivt forbud Inden for strandbeskyttelseslinjen m\u00e5 ikke foretages \u00e6ndring i tilstanden; det indeb\u00e6rer, at der ikke m\u00e5 etableres hegn, placeres campingvogne og lignende. Der m\u00e5 heller ikke foretages udstykning, matrikulering eller arealoverf\u00f8rsel, hvorved der fastl\u00e6gges skel. Strandbeskyttelseslinjen er en forbudsbestemmelse, som administreres meget restriktivt. Det vil sige, at det er sv\u00e6rt at opn\u00e5 en dispensation. \u00a0 Kontakt Er du i tvivl om din ejendom er p\u00e5lagt strandbeskyttelseslinje, s\u00e5 kontakt Naturstyrelsen. N\u00e5r du kontakter Naturstyrelsen, er det vigtigt at oplyse matrikelnummer p\u00e5 ejendommen, du \u00f8nsker oplysninger om. Du kan ogs\u00e5 selv finde strandbeskyttelseslinjerne p\u00e5 Danmarks Milj\u00f8portal . Strandbeskyttelseslinjen administreres af Naturstyrelsen, Det \u00c5bne Land, der kontaktes via\u00a0 sns@sns.dk . \u00a0 Ans\u00f8gning N\u00e5r du sender en ans\u00f8gning, skal du beskrive dit projekt (materialer, omfang og farver m.v.), og p\u00e5 en skitse eller et kort vise projektets beliggenhed. Husk altid at oplyse ejendommens matrikelnummer. Desuden er det vigtigt, at du giver en begrundelse for, hvorfor du gerne vil lave dit projekt inden for strandbeskyttelseslinjen, og hvorfor det ikke kan placeres uden for denne. \u00a0 \n\n"}