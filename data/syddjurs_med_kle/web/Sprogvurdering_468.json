{"classes":[{"id":"28.09.08","title":"Sprogvurdering og sprogstimulering"}],"title":"Sprogvurdering","text":" Sprogvurdering af 3-\u00e5rige b\u00f8rn N\u00e5r dit barn er 3 \u00e5r, er der s\u00e6rlig opm\u00e6rksomhed p\u00e5 den sproglige udvikling. Sprogvurdering Hvis personalet i dit barns dagtilbud har en formodning om, at dit barn kan have behov for hj\u00e6lp til sin sproglige udvikling, skal de s\u00f8rge for, at der bliver gennemf\u00f8rt en sprogvurdering. Vurderingen foretages af en p\u00e6dagog i dagtilbuddet, som dit barn kender. Den foreg\u00e5r som en leg med barnet, hvor p\u00e6dagogen registrerer dit barns sproglige svar. Sprogvurderingen vil blive gennemf\u00f8rt, n\u00e5r dit barn er mellem 3 \u00e5r og 3 \u00e5r og 4 m\u00e5neder. Du kan l\u00e6se mere om sprogvurdering af 3-\u00e5rige b\u00f8rn p\u00e5 www.kl.dk og www.uvm.dk. \n\n"}