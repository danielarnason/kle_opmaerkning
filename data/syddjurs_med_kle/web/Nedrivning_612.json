{"classes":[{"id":"02.34.04","title":"Anmeldelse om byggearbejde"}],"title":"Nedrivning","text":" Nedrivning af fritliggende garager, carporte, udhuse og lignende mindre bygninger i tilknytning til enfamiliehuse og sommerhuse kan gennemf\u00f8res uden tilladelse. Nedrivningen skal altid meddeles til Bygnings- og Boligregistret (BBR) straks efter udf\u00f8relsen. Nedrivning af \u00f8vrige former for bebyggelser skal derimod godkendes forudg\u00e5ende af kommunen efter anmeldelse af det p\u00e5t\u00e6nkte nedrivningsarbejde. Bygninger i lokalplanlagte omr\u00e5der kan v\u00e6re omfattet af et forbud mod nedrivning se p\u00e5 kommunens digitale kort om din ejendom er lokalplanlagt. Bem\u00e6rk at der g\u00e6lder s\u00e6rlige regler for nedrivning af bevaringsv\u00e6rdige bygninger . F\u00e5 alt projektmateriale med Du opfordres til at indsende dit projektmateriale samlet og komplet. Sagsbehandlingen kan f\u00f8rst afsluttes, n\u00e5r alt relevant projektmateriale er modtaget. Gennemg\u00e5 listen for at sikre at du f\u00e5r sendt alt n\u00f8dvendigt materiale med. Identifikation af bygningen Angivelse af ejendommens adresse og matrikelbetegnelse samt bygningens nummer (jf. BBR) og oplysning om bygningens omtrentlige h\u00f8jde og grundflade. \u200b Situationsplan ved delvise nedrivninger Angivelse af hvilken andel af bygningen som \u00f8nskes nedrevet samt oplysning om omfanget (i m ) af nedrivningen. Fuldmagt Fuldmagt fra ejendommens ejer er p\u00e5kr\u00e6vet, s\u00e5fremt ejer og ans\u00f8ger ikke er samme person\/virksomhed. \u200b Bem\u00e6rk desuden at byggeaffald skal anmeldes til Syddjurs Kommune, Team Milj\u00f8 senest to uger inden nedrivningsarbejdet p\u00e5begyndes. Byggeaffald skal sorteres og h\u00e5ndteres efter bestemmelserne i Regulativ for husholdningsaffald. Kommunen opkr\u00e6ver gebyr for behandling af nedrivningsanmeldelser. S\u00e5fremt du \u00f8nsker at ans\u00f8ge om: Tilladelse til midlertidig brug af vejareal \n\n"}