{"classes":[{"id":"32.45.00","title":"Tilbagebetaling i almindelighed"}],"title":"Betaling til det offentlige","text":" Hvis du vil holde styr p\u00e5 det offentliges betalinger til dig, kan du l\u00e6se mere under NemKonto. Betaling af g\u00e6ld til kommunen Betaler du til tiden, undg\u00e5r du morarenter og ekspeditionsgebyr. Se ogs\u00e5 Hvad koster det at skylde Har du g\u00e6ld til Syddjurs Kommune, for eksempel b\u00f8rnebidrag, daginstitution, parkeringsafgift eller bistandsydelse med tilbagebetalingspligt, skal du rette henvendelse om betaling til Borgerservice. En betalingsordning fasts\u00e6ttes uden betalingsevnevurdering. Du skal derfor ikke redeg\u00f8re for dine \u00f8konomiske forhold s\u00e5som husleje og afdrag p\u00e5 g\u00e6ld. G\u00e6ldstypen og g\u00e6ldens st\u00f8rrelse har betydning for betalingsordningen, men som udgangspunkt vil du kunne f\u00e5 en betalingsordning p\u00e5 ca. 12 mdr. For ejendomsskatter dog ikke over 3 m\u00e5neder. Ordningen skal indg\u00e5s s\u00e5ledes, at hele g\u00e6lden er betalt inden for den aftalte periode. Betalingsordning for bistandsydelse med tilbagebetalingspligt fasts\u00e6ttes som en procentdel af nettoindkomsten med udgangspunkt i en tabel, der hvert \u00e5r pr. 1. januar reguleres lovm\u00e6ssigt. Udebliver betalingen eller indg\u00e5r du ikke en betalingsordning, vil bel\u00f8bet automatisk blive sendt til tvangsinddrivelse i SKAT. Du m\u00e5 da regne med ekstraudgifter til rykkergebyr og retsafgifter. Hvad koster det at skylde? Ved for sen betaling bliver der normalt opkr\u00e6vet morarente, som er en rente, der l\u00e6gges p\u00e5, n\u00e5r der ikke betales til tiden. Morarenter af restancebel\u00f8b, der opkr\u00e6ves af Syddjurs Kommune, beregnes efter f\u00f8lgende regels\u00e6t, alt efter hvilken slags restance det er: S\u00e6rlovgivningen , dvs. lovgivningen vedr\u00f8rende den enkelte restanceart. Den kommunale gebyr- og morarentelov , hvor forrentning sker med 0,5 % mdl. fra forfaldsdagen. F\u00f8rst g\u00e6ldende fra 1. januar 2011. Renteloven , hvor forrentning er fastsat til den officielle diskonto plus 5% p.a. Fra og med den 1. august 2002 er forrentning fastsat til Nationalbankens officielle udl\u00e5nsrente pr. 1. januar + 7% og 1. juli + 7%. Det er kravets forfaldsdato der bestemmer, om der skal bruges den ene eller anden rentesats ved restancen afvikling. Brug betalingsservice Du kan tilmelde de fleste af kommunens regninger til BetalingsService, som s\u00f8rger for at betale til tiden. S\u00e5 undg\u00e5r du at skulle betale rykkergebyr. Du kan se p\u00e5 girokortet, om det kan tilmeldes. Du kan g\u00f8re det p\u00e5 f\u00f8lgende m\u00e5de: Giv indbetalingskortet til dit pengeinstitut og fort\u00e6l dem, hvilken konto de skal tr\u00e6kke betalingen fra. Du vil spare mange penge ved at bruge denne service. Det er ikke ualmindeligt, at portoen for et indbetalingskort koster 12 kroner, n\u00e5r du betaler p\u00e5 posthuset og 15 kroner i et pengeinstitut. Men har du meldt betalingen til BetalingsService, s\u00e5 er det gratis. H\u00f8rer du til de glemsomme, sparer du ogs\u00e5 rykkergebyrer. Med BetalingsService bliver din regning betalt til tiden - altid p\u00e5 den sidste rettidige betalingsdato . Inden BS betaler regningerne, f\u00e5r du en betalingsoversigt. Her kan du se, hvilke regninger der bliver betalt og hvorn\u00e5r. Det betyder ogs\u00e5, at du kan n\u00e5 at annullere en betaling. NB! Tjek din betalingsoversigt! Du skal fortsat selv betale din regning, indtil den st\u00e5r p\u00e5 betalingsoversigten. Opkr\u00e6vning Har du g\u00e6ld til kommunen, skal du tr\u00e6ffe aftale med kommunen om betalingen. Inddrivelse S\u00e5fremt betaling udebliver, eller du ikke indg\u00e5r en betalingsordning, vil bel\u00f8bet automatisk blive sendt til tvangsinddrivelse, f.eks. gennem udl\u00e6g og l\u00f8nindeholdelse, i dit lokale Skattecenter. Har du restance, der vedr\u00f8rer B-skat, restskat og arbejdsmarkedsbidrag, skal du henvende dig til dit lokale Skattecenter. Betaling Betaling af B-skat, restskat, arbejdsmarkedsbidrag kan ikke l\u00e6ngere ske til kommunens opkr\u00e6vningsafdeling, men skal ske til SKAT . N\u00e6rmeste skattecenter i Grenaa: Skattecenter Grenaa Bredstrupvej 40 8500 Grenaa Personlig henvendelse Mandag til onsdag kl. 8:30-15.00 Torsdag kl. 8:30-17.00 Fredag kl. 8:30-13.00 Telefonisk henvendelse Mandag til onsdag kl. 8:30-16.00 Torsdag kl. 8:30-18.00 Fredag kl. 8:30-14.00 \n\n"}