{"classes":[{"id":"00.14.00","title":"Borgerbetjening i almindelighed"}],"title":"Postgang og svarfrister","text":" Postgang Post sendt til kommunens postadresse Hovedgaden 77, 8410\u00a0 R\u00f8nde eller indleveret i administrationsbygninger i Ebeltoft og Hornslet sorteres, indscannes og videresendes elektronisk til den afdeling, som skal behandle den. Er du bekendt med den behandlende afdeling eller sagsbehandler bedes du venligst anf\u00f8re det p\u00e5 din post til kommunen. Syddjurs kommune returnerer ikke originalbilag\/-dokumenter. Det er m\u00e5let, at morgenposten er videresendt til rette vedkommende samme dag den modtages. Post som sendes elektronisk, enten via Digital Post eller til syddjurs@syddjurs.dk, behandles efter samme m\u00e5ls\u00e6tning. Dog kan det ikke sikres, at eftermiddagspost videresendes samme dag. Svarfrister E-mails behandles som al anden post, der sendes til Syddjurs kommune. E-mails indg\u00e5r alts\u00e5 i sagsbehandlingen p\u00e5 lige fod med breve og andre dokumenter. Svarfristen afh\u00e6nger af det enkelte sagsomr\u00e5de. Henvendelser besvares hurtigst muligt og senest inden 10 hverdage. Kan der ikke gives et konkret svar p\u00e5 din henvendelse, f\u00e5r du information om hvorn\u00e5r du kan forvente et svar. N\u00e5r du sender en e-mail til hovedpostkassen i Syddjurs kommune f\u00e5r du en kvittering p\u00e5 modtagelsen. Fax Hovedfaxnr. er 87 52 11 36. Indkomne fax bliver behandlet som alm. indkommet post. Dvs. at det bliver scannet ind og videresendt. Mail Kommunens officielle e-postkasse er syddjurs@syddjurs.dk Er du bekendt med den behandlende afdeling eller sagsbehandler bedes du venligst anf\u00f8re det p\u00e5 din e-post til kommunen. Er du ikke bekendt med, hvem den behandlende afdeling eller sagsbehandler er, bedes du tydeligt angive i \"emne\" feltet, hvad henvendelsen drejer sig om, s\u00e5 det er muligt for Borgerservice at videresende mailen korrekt. Du vil modtage en mail-kvittering p\u00e5 din mail til syddjurs@syddjurs.dk Syddjurs Kommune vil gerne opfordre borgere, erhvervsliv og samarbejdsparter til at sende e-mails i stedet for breve. Sikker digital post Hvis din e-mail indeholder fortrolige oplysninger, skal den sendes som sikker e-mail med digital signatur. S\u00e5 kan uvedkommende ikke f\u00e5 adgang til e-mailens indhold, og signaturen sikrer samtidig, at modtageren kan v\u00e6re sikker p\u00e5, hvem afsenderen er. Kommunens sikker e-postkasse er syddjurs@syddjurs.dk. For at g\u00f8re det nemt at sende sikre digital kommunikation anbefaler Syddjurs Kommune digital post p\u00e5 Borger.dk. Her kan du oprette din egen sikre e-postkasse. N\u00e5r du skriver til os og giver os personf\u00f8lsomme oplysninger fx cpr. nr., m\u00e5 vi som myndighed ikke svare per mail. Det m\u00e5 vi ikke pga. lovgivningen om din retssikkerhed og beskyttelsen af dine personlige oplysninger. Men vi vil meget gerne kommunikere med dig elektronisk! Det har vi nu f\u00e5et mulighed for med Post p\u00e5 Borger.dk. L\u00e6s mere om post p\u00e5 Borger.dk her \u00a0 \n\n"}