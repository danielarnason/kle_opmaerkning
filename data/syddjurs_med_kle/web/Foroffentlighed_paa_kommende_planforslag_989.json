{"classes":[{"id":"01.02.05","title":"Lokalplanl\u00e6gning"}],"title":"Foroffentlighed p\u00e5 kommende planforslag","text":" Natur- og Friluftscenter DGI Karpenh\u00f8j ved Fugls\u00f8 Indkaldelse af ideer og forslag til den forest\u00e5ende planl\u00e6gning - planlovens 23c. Kommende Forslag til Kommuneplantill\u00e6g nr. 13. Udvalget for Plan, Udvikling og Kultur har den 15. januar 2014 besluttet, at igangs\u00e6tte kommune- og lokalplanl\u00e6gning der kan g\u00f8re det muligt, at opf\u00f8re flere bygninger og udvide det eksisterende rammeomr\u00e5de p\u00e5 Karpenh\u00f8j, som ligger p\u00e5 Dragsmurvej 12, umiddelbart syd for Fugls\u00f8centeret p\u00e5 Mols. Det planl\u00e6gges bl.a., at give mulighed for en udvidelse af rammeomr\u00e5det mod vest. Der planl\u00e6gges ogs\u00e5 at anl\u00e6gge en ny mountainbike-bane mod nord og at give mulighed for bygningsm\u00e6ssige udvidelser p\u00e5 i alt knap 1.000 m til undervisnings- og kursusform\u00e5l. De kommende planforslag forventes at blive fremsat til politisk behandling i november 2014, som Forslag til Kommuneplantill\u00e6g nr. 13 og Forslag til Lokalplan nr. 375. Her kan du finde flere oplysninger Du kan se alle de offentlige dokumenter om sagen p\u00e5 kommunens hjemmeside, p\u00e5 f\u00f8lgende links: http:\/\/www.syddjurs.dk\/sag\/12\/32608 http:\/\/www.syddjurs.dk\/sag\/14\/25087 Forudg\u00e5ende offentlig h\u00f8ring om kommuneplantill\u00e6g Det er kommunens vurdering, at den kommende planl\u00e6gning medf\u00f8rer, at der skal afholdes en forudg\u00e5ende offentlig h\u00f8ring efter planlovens 23 c, hvor der indkaldes ideer og forslag forud for udarbejdelse af forslaget til kommuneplantill\u00e6g og lokalplan. Ideer og forslag Hvis du har alternative ideer og forslag til placering, adgangsforhold, udformning eller andet, der vedr\u00f8rer den kommende kommune- og lokalplanl\u00e6gning for Karpenh\u00f8j, s\u00e5 skal disse fremsendes skriftligt til Syddjurs Kommune, Hovedgaden 77, 8410 R\u00f8nde eller til syddjurs@syddjurs.dk senest den 2. september 2014 . Ideer og forslag skal v\u00e6re mrk. Sagsnr. 14\/25087 . Henvendelse i sagen kan ske til Planafdelingen, ved planl\u00e6gger Thomas Djern\u00e6s Secher, tds@syddjurs.dk tlf. 87 53 50 57. Det videre forl\u00f8b Indkomne forslag og id\u00e9er i h\u00f8ringsperioden vil indg\u00e5 i den videre planl\u00e6gnings- og beslutningsproces. N\u00e5r Byr\u00e5det vedtager et forslag til kommuneplantill\u00e6g og lokalplan sendes disse i mindst 8 ugers offentlig h\u00f8ring. Planforslagene offentligg\u00f8res p\u00e5 kommunens hjemmeside. Ber\u00f8rte parter, naboer, relevante lokale foreninger, offentlige myndigheder m.fl. vil blive orienteret som anf\u00f8rt i planloven. Der vil s\u00e5ledes ogs\u00e5 i denne forbindelse v\u00e6re mulighed for at komme med bem\u00e6rkninger til planl\u00e6gningen. (Den offentlige h\u00f8ring p\u00e5 de kommende planforslag forventes at finde sted fra december 2014 til januar 2015). \n\n"}