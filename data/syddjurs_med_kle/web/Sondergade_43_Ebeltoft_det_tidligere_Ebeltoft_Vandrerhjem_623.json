{"classes":[{"id":"82.02.00","title":"Salg af ejendom i almindelighed"}],"title":"S\u00f8ndergade 43, Ebeltoft \u2013 det tidligere Ebeltoft Vandrerhjem","text":" Velbeliggende ejendom med masser af muligheder Syddjurs Kommune udbyder det tidligere Ebeltoft Vandrerhjem til salg. Ejendommen er udlejet, s\u00e5 kontakt Direktionssekretariatet for yderligere informationer. Bygning 1: Samlet erhvervsareal udg\u00f8r 602 m2, og boligareal (forpagterbolig) udg\u00f8r 109 m2, i alt 711 m2. Der er i alt 26 v\u00e6relser til erhverv. Bygning 2: Bebygget areal udg\u00f8r 98 m2, jf. BBR. Pris: Vejledende pris kr. 3.000.000 . Beskrivelse: Ejendommen best\u00e5r af et st\u00f8rre \u00e6ldre byhus, der har v\u00e6ret benyttet som vandrerhjem. Huset er indrettet med lejlighed, stort herbergsk\u00f8kken med spisesal, hall, indskrivningslokale\/kiosk, 2 herre\/dame bruserum med toiletter i hhv. stuen og p\u00e5 f\u00f8rste sal, lejrskolerum og flere familierum. I alt 22 v\u00e6relser. Lejligheden er p\u00e5 109 m2, indeholdende entr\u00e9, stue, k\u00f8kken, fordelingsgang, 2 v\u00e6relser og badev\u00e6relse. Herudover selvst\u00e6ndigt hus med vandrerk\u00f8kken med spiseplads og bryggers. Endvidere h\u00f8rer der en bunker til ejendommen. Anvendelse: Ejendommen er omfattet af lokalplan nr. 177 for Ebeltoft Midtby i et delomr\u00e5de udlagt til boligform\u00e5l og offentlige form\u00e5l, der naturligt kan indpasses i et boligomr\u00e5de. Ejendommen kan s\u00e5ledes ombygges til hel\u00e5rsboliger, en t\u00e6t boligform el.lign. V\u00e6sentlig ombygning og nedrivninger kan kun ske p\u00e5 baggrund af ny lokalplan. Ejendommen m\u00e5 ikke anvendes til vandrerhjem. Bunkeren kan evt. anvendes som vinlager eller til lagring af ost. S\u00e6rlige oplysninger: Der er ikke etableret parkeringspladser inden for ejendommens areal, men der er mulighed for parkering i g\u00e5rden. Ejendommen s\u00e6lges i sin helhed, som den er og forefindes og uden ansvar for s\u00e6lger, og kommunen forbeholder sig ret til frit at v\u00e6lge mellem indkomne bud samt at forkaste alle. K\u00f8ber er selv ansvarlig for indhentelse af samtlige tilladelser til renovering\/nedrivning\/ombygning. Frist for afgivelse af bud er den 13. december 2011 kl. 12.00. Bud sendes p\u00e5 mail til direktionssekretariat@syddjurs.dk . Salg sker som udgangspunkt til den h\u00f8jstbydende. Materiale Hent salgsmateriale indeholdende tingbogsattest, salgsbetingelser, tilbudsblanket mv. Se ogs\u00e5 plantegninger herunder \n\n"}