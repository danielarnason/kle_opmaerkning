{"classes":[{"id":"13.02.01","title":"Vandindvinding og vandindvindingsanl\u00e6g"}],"title":"Sl\u00f8jfning af br\u00f8nde og boringer","text":" Ubenyttede br\u00f8nde og boringer I Syddjurs Kommune bestr\u00e6ber vi os p\u00e5 at beskytte grundvandet blandt andet ved at sikre, at overfl\u00f8dige br\u00f8nde og boringer i kommunen sl\u00f8jfes. Ubenyttede boringer og br\u00f8nde kan v\u00e6re kilder til forurening af grundvandsmagasiner. L\u00e6s mere om dette i vandforsyningsplanen for Syddjurs Kommune Sl\u00f8jfning Sl\u00f8jfning af en boring eller br\u00f8nd skal anmeldes til kommunen. Efter sl\u00f8jfningen skal en kopi af sl\u00f8jfningsattesten sendes til kommunen. Sl\u00f8jfning af boringer og br\u00f8nde foreg\u00e5r p\u00e5 grundejerens egen regning og skal foretages af en br\u00f8ndborer med A-bevis, jf. br\u00f8ndborebekendtg\u00f8relsen. Hvis en enkelt- eller f\u00e6llesvandforsyning tilsluttes et alment vandv\u00e6rk, skal den eksisterende boring eller br\u00f8nd sl\u00f8jfes. Erstatningsboringer Hvis der er givet tilladelse til en erstatningsboring, skal den boring der erstattes, sl\u00f8jfes. Hvis der i en periode p\u00e5 5 \u00e5r ikke er sket indvinding fra en boring kan tilladelsen til boringen tilbagekaldes og boringen skal sl\u00f8jfes \n\n"}