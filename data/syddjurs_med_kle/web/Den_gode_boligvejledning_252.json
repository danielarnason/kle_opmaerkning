{"classes":[{"id":"27.45.04","title":"Anvisning til \u00e6ldrebolig\/handicapbolig (visitation)"}],"title":"Den gode boligvejledning","text":" F\u00f8r du kan komme i betragtning til visitation af et kommunalt boligtilbud skal du indsende en skriftlig ans\u00f8gning. For at sikre at du ans\u00f8ger i den rigtige kategori b\u00f8r du l\u00e6se nedenst\u00e5ende kriterier. Boligforening Lejeboliger i boligforeninger er et \u00e5bent tilbud, som kan anvendes af alle borgere. De almennyttige boligforeninger har boliger, der ogs\u00e5 lever op til den indretningsm\u00e6ssige standard for \u00e6ldre- og handicapboliger. De boligforeninger, som kan tilbyde disse boliger, er vist her: djursBO - http:\/\/djursbo.dk\/ RandersBolig - http:\/\/www.randersegnen.dk\/ \u00c6ldre og handicapvenlig bolig Gennem kommunen kan borgere med s\u00e6rlige behov s\u00f8ge \u00e6ldre- og handicapvenlige boliger. \u00c6ldre- og handicapvenlige boliger er et tilbud til borgere med s\u00e6rlige behov. Enhver har ret til at s\u00f8ge en bolig. Visitator foretager en konkret og individuel vurdering af din situation. Dern\u00e6st sendes din boligsag til udvalget for boligvisitation, som tr\u00e6ffer afg\u00f8relsen. Kriterier til vurdering af behov for \u00e6ldre og handicapboliger: Pladsforholdene i dit eget hjem giver problemer i det daglige Du har behov for boliger uden trapper Du er gangbesv\u00e6ret i v\u00e6sentlig grad Du bliver bedre i stand til at klare dig selv ved at flytte til en \u00e6ldrebolig Flytning til en \u00e6ldrebolig vil \u00f8ge din tryghed gennem et t\u00e6ttere n\u00e6rmilj\u00f8 F\u00f8lgende kriterier er ikke tilstr\u00e6kkelig begrundelse til at komme i betragtning: For stort eller dyrt hus, salg af hus Vedligeholdelse af udenomsarealer eller have Alder L\u00e6s mere om \u00c6ldre- og handicapvenlige boliger her Plejebolig Gennem kommunen kan borgere med s\u00e6rlige behov s\u00f8ge plejebolig. Borgere med stort pleje- og omsorgsbehov, d\u00f8gnbemanding og som ikke p\u00e5 forsvarlig vis kan blive i eget hjem, har mulighed for at f\u00e5 en plejebolig. Kriterier til vurdering af behov for plejebolig: Dit behov for hj\u00e6lp kan trods massiv hjemmepleje og tr\u00e6ning ikke d\u00e6kkes i din nuv\u00e6rende bolig Du har behov for n\u00e6rhed af plejepersonale, st\u00f8tte, struktur og observation d\u00f8gnet rundt For borgere med diagnosen demens er der specielt indrettede plejeboliger til demente med s\u00e6rlige behov NB: Dementteamet vurderer, hvilke boliger demente kan tilbydes. Der er to s\u00e6rlige afsnit i kommunen: Plejeboligerne Frejasv\u00e6nge og Plejeboligerne Roseng\u00e5rden . V\u00e6lger borgerne at st\u00e5 p\u00e5 garantiventelisten til plejebolig, kan der ikke \u00f8nskes et specifikt sted. L\u00e6s mere om Plejeboliger her \n\n"}