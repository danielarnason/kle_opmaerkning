{"classes":[{"id":"09.08.30","title":"Indretning, etablering og drift af olietanke mv."}],"title":"Olietanke","text":" \u00a0 Etablering af olietanke (under 6000 l) til opvarmning af bolig Etablering af en olietank skal anmeldes til kommunen senest 2 uger f\u00f8r arbejdet p\u00e5begyndes. Anmeldelsen skal ske p\u00e5 kommunens anmeldelsesblanket om etablering og sl\u00f8jfning af olietanke. Der skal desuden medsendes en skitse over din grund med tankens placering samt en kopi af tankattesten. Du kan l\u00e6se mere om krav til etablering af og milj\u00f8regler for olietanke nederst p\u00e5 denne side. \u00a0 Sl\u00f8jfning af olietanken Olietanke skal sl\u00f8jfes, n\u00e5r de falder for deres sl\u00f8jfningstermin (se nedenfor), eller hvis brugen af dem varigt oph\u00f8rer. Ved sl\u00f8jfning af en olietank, skal du sikre dig: at eventuelt restindhold i anl\u00e6gget fjernes at tanken fjernes eller p\u00e5fyldningsstuds og udluftningsr\u00f8r afmonteres at tanken afbl\u00e6ndes, s\u00e5 p\u00e5fyldning ikke kan finde sted. Senest 4 uger efter sl\u00f8jfning skal dette meddeles til Suddjurs Kommune.\u00a0 Meddelelsen skal ske p\u00e5 kommunens anmeldelsesblanket for etablering og sl\u00f8jfning af olietanke . Olietanke, der er taget ud af drift kan afleveres p\u00e5 genbrugsstationen. \u00a0 Forsikring af olietanke Du kan finde oplysninger om forsikringsordning kan du f\u00e5 p\u00e5 Topdanmarks hjemmeside om\u00a0olietankforsikring. For at v\u00e6re d\u00e6kket af forsikringen skal fyringsolien v\u00e6re leveret af et af de danske olieselskaber eller olieleverand\u00f8rer, der bliver forsynet med olie fra et af disse. Desuden skal olietanken og r\u00f8rsystemet opfylde reglerne i Olietankbekendtg\u00f8relsen. Det indeb\u00e6rer blandt andet, at frister for udskiftning af olietanken skal v\u00e6re overholdt. \u00a0 Lovkrav og skadesd\u00e6kning Hvis du ikke har overholdt udskiftningsfristen, kan oliebranchens forsikringsselskab afvise at d\u00e6kke skaden, og i s\u00e5 fald skal du selv betale for at f\u00e5 fjernet forureningen. Det er ogs\u00e5 vigtigt, at du som ejer af en olietank s\u00f8rger for, at tanken er i forsvarlig stand, og at den lever op til de fastsatte regler. Hvis der sker et olieudslip, og din olietank og r\u00f8rsystemet ikke overholder reglerne, kan olieselskabets forsikringsselskab afvise at d\u00e6kke en eventuel skade. Bem\u00e6rk, at din olietank skal v\u00e6re registreret i BBR-ejermeddelelsen for din ejendom. Kontakt kommunen, hvis\u00a0olietanken ikke er registreret. Er du i tvivl, om din olietank overholder reglerne, s\u00e5 kontakt dit olieservicefirma eller VVS-firma. \u00a0 Sl\u00f8jfningsterminer for olietanke nedgravede, glasfiberbelagte st\u00e5ltanke skal afh\u00e6ngig af type sl\u00f8jfes efter\u00a040 eller 50 \u00e5r nedgravede plasttanke skal sl\u00f8jfes efter 45 \u00e5r overjordiske st\u00e5ltanke (ogs\u00e5 indend\u00f8rs) skal afh\u00e6ngig af type sl\u00f8jfes efter 30 eller 40 \u00e5r overjordiske enkeltv\u00e6ggede plasttanke skal sl\u00f8jfes efter 25 \u00e5r overjordiske dobbeltv\u00e6ggede plasttanke skal sl\u00f8jfes efter 40 \u00e5r plasttanke under 6.000 liter, hvor fabrikations\u00e5ret ikke kendes eller ikke kan fasl\u00e6gges, skal sl\u00f8jfes senest den 31. marts 2015. \u00a0 Yderligere information Uddybende information om olieforureningsforsikringen Olietankbekendtg\u00f8relsen Milj\u00f8regler for olietanke Ejendomsdata p\u00e5 Den Offentlige Informationsserver - OIS Olietankpiece 2010 fra Milj\u00f8styrelsen Pjece om nye regler for olietanke. \u00a0 Hvad g\u00f8r jeg, hvis jeg har olieudslip? Olieudslip fra nedgravede tanke opdages oftest ved, at olie tr\u00e6nger gennem k\u00e6lderv\u00e6ggen ind i huset, s\u00e5 man kan se eller lugte det, eller ved at der ses et stigende olieforbrug. Hvis du har olieudslip, skal du straks stoppe udslippet, hvis du kan, og straks herefter anmelde udslippet til: Syddjurs Kommune p\u00e5 tlf 87 53 50 00 og Topdanmark, hvor olieselskaberne har tegnet en forsikring. \u00a0 \u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0 \u00a0 \n\n"}