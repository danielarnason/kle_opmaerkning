{"classes":[{"id":"27.54.08","title":"Aktivitets- og samv\u00e6rstilbud (v\u00e6resteder, daghjem m.v.)"}],"title":"Aktivitetstilbud i social psykiatrien","text":" Aktivitets- og v\u00e6restedstilbud - Midtpunktet 104. Midtpunktet er et aktivitets- og v\u00e6restedstilbud, efter serviceloven 104, som henvender sig til borgere med betydelig nedsat fysisk eller psykisk funktionsevne eller med s\u00e6rlige sociale problemer. P\u00e5 Vagtelvej i R\u00f8nde kan det f.eks. v\u00e6re borgere med forskellige former for angst eller misbrugsproblematikker. Derudover har vi borgere med psykiske s\u00e5rbarheder f.eks. depression, skizofreni, personlighedsforstyrrelser, bipolare lidelser og fysiske handicaps. I Alpedalen i Hornslet kan det v\u00e6re funktionsh\u00e6mmende borgere med s\u00e6rlige sociale vanskeligheder, som f.eks. senhjerneskader efter blodpropper og forskellige udviklingsforstyrrelser. Derudover er der borgere med ADHD, Aspergers og forskellige fysiske handicaps som f.eks. muskelsvind og sclerose. Midtpunktets tilbud er aktivitet og samv\u00e6r i form af bl.a. st\u00f8tte til opbygning og vedligeholdelse af sociale kompetencer, st\u00f8tte til udvikling af praktiske f\u00e6rdigheder, samt st\u00f8tte til at f\u00e5 struktur p\u00e5 sin hverdag og bryde isolation. Dette igennem bl.a. kreative og sundhedsfremmende aktiviteter, undervisning, havegruppe, natur og kulturelle oplevelser. Midtpunktet har til huse: Vagtelvej 1a-d , 8410 R\u00f8nde og Alpedalen 14, 8543 Hornslet Tlf. 87535300 mellem kl. 8.00-9.00 alle hverdage. Der er b\u00e5de fagpersonale, folk i fleks- og sk\u00e5nejob samt frivillige ansat. Derudover er vi uddannelsessted for p\u00e6dagogstuderende, og vi har personer i virksomhedspraktik. Vi har \u00e5ben p\u00e5 alle hverdage. Hvordan starter man i Midtpunktet ? Du henvender dig til din sagsbehandler i Syddjurs Kommune, som skal lave en vurdering af dine \u00f8nsker og behov i forhold til tilbuddene i Midtpunktet. Herefter udarbejdes en 141 handleplan i samarbejde med borgeren, sagsbehandler og Midtpunktet. N\u00e5r du starter i Midtpunktet, f\u00e5r du en kontaktperson, som vil v\u00e6re behj\u00e6lpelig ved \u00e6ndringer i dine aktivitetshold. Grundlag for indvisitering til Midtpunktet: Basisydelse: -nyhedsbrev hver m\u00e5ned -mulighed for at k\u00f8be morgen og\/eller middagsmad samt kage\/boller, n\u00e5r der er caf\u00e9 -tilbud om sociale arrangementer f.eks. sommerfest, julefest, j\u00e6vnd\u00f8gnsfrokost m.m. -\u00e5rlig mundtlig og skriftlig evaluering i forbindelse med 141 handleplan Borgeren bliver indvisiteret p\u00e5 en af f\u00f8lgende pladser : -1\/4 plads = basisydelse og deltagelse p\u00e5 1 hold -1\/2 plads = basisydelse og deltagelse p\u00e5 2-4 hold -3\/4 plads = basisydelse og deltagelse p\u00e5 5-6 hold -1\/1 plads = basisydelse og deltagelse p\u00e5 mere end 6 hold Tilbuddene: Tilbuddene er delt op i en r\u00e6kke fokusomr\u00e5der som f.eks. er kreative tilbud, sundhedsfremmende aktiviteter, v\u00e6rested og cafe tilbud, kulturgruppe og undervisningsforl\u00f8b. Hvert fokusomr\u00e5de f\u00e5r 1 gang \u00e5rligt tildelt ressourcer, og personalet, som er tilknyttet tilbuddet, laver en beskrivelse af aktiviteten og opstiller m\u00e5l. Hvert hold har en l\u00e6ngde p\u00e5 1 -2 timer inkl. pauser. Enkelte hold er p\u00e5 max. 3 timer inkl. pauser. Den ansvarlige for tilbuddet skriver evalueringer p\u00e5 den enkelte borger ca. hver 6-8 uge. Aktivitetstilbuddene i Midtpunktet kan f.eks. v\u00e6re: -fysiske aktiviteter ( badminton, sekvenstr\u00e6ning, g\u00e5tur, stavgang, sv\u00f8mning ) -kreative aktiviteter ( blomsterbinding, maleri, syning, v\u00e6vning, smykker, tasker, fletning af genbrugsmaterialer osv.) -undervisning ( Edb, recoverygrupper, psykoedukation ) -v\u00e6rested \/ cafe ( socialt m\u00f8dested med mulighed for at l\u00e6se avisen, spille forskellige spil, hygge sig med de andre, drikke kaffe,opl\u00e6sning og huslige opgaver som at sylte, bage m.m.). -havegruppe ( prim\u00e6rt i sommerhalv\u00e5ret ) -kulturelle arrangementer ( koncerter ,foredrag, sportslige arrangementer, bioeftermiddage, udflugter til f.eks. Aros, Bazar vest osv. -madlavning for m\u00e6nd. -teater. Priser i Midtpunktet: Middagsmad kr. 30,- Morgenmad kr. 10,- Mellemm\u00e5ltid kr. 5,- Kaffe kr. 5,- Der er brugerbetaling p\u00e5 arrangementer og p\u00e5 de materialer, som bruges p\u00e5 de kreative hold. M\u00e5l i aktiviteterne: At skabe struktur og bryde isolation. At dygtigg\u00f8re mig og skabe indhold i dagligdagen. Forbedre og vedligeholde fysisk form. At kunne v\u00e6re i gruppesammenh\u00e6nge. At skabe netv\u00e6rk. At deltage i sociale \/ kulturelle arrangementer og ture. At afklare og\/ eller genoptr\u00e6ne arbejdskompetencer. At f\u00e5 handleredskaber og viden om egen sygdom. Brugerr\u00e5d : Der er et brugerr\u00e5d som best\u00e5r af 4-5 brugere, 1 personale og lederen fra Midtpunktet. Medlemmer af brugerr\u00e5det v\u00e6lges af brugerne selv. Brugerr\u00e5dets form\u00e5l er at underst\u00f8tte tilbuddene, samt skabe mulighed for udvikling, der er i overensstemmelse med behov nu og i fremtiden. Brugerr\u00e5det deltager i den \u00e5rlige prioritering af tilbud og har h\u00f8ringsret. \n\n"}