{"classes":[{"id":"85.13.00","title":"Grundlaget for digitalisering i almindelighed"}],"title":"NemIndsigt og MitSyddjurs","text":" I forbindelse med etableringen af kommunens nye hjemmeside, satsningen p\u00e5 tv\u00e6rkommunalt samarbejde i open source og implementeringen af den nationale digitaliseringsstrategi udfaser kommunen en r\u00e6kke produkter. NemIndsigt L\u00f8sningen NemIndsigt er vores tidligere leverand\u00f8rs ejendom og udg\u00e5r p\u00e5 kommunens nye hjemmeside fra den 1. juli 2012. NemIndsigt indeholdt postlister, og mulighed for at en borger kunne s\u00f8ge i kommunens sagssystem via et sagsnummer eller fri s\u00f8gning, og f\u00e5 vist dokumenter. Der er en ny l\u00f8sning under udvikling i open source. P\u00e5 grund af tekniske problemer forventer vi nu en ny l\u00f8sning til for\u00e5ret 2013. Vi beklager ulejligheden i forbindelsen med skiftet. Vi anvender fortsat automatisk sagspublicering, hvor vi angiver et sagsnummer til publicering. Det anvendes f.eks til at vise de mange sagsdokumenter p\u00e5 vindm\u00f8llesagerne, biogas og budgetl\u00e6gning. NemPost Syddjurs Kommune anvender fra den 1. juli 2012 ikke l\u00e6ngere den digitale post l\u00f8sning NemPost. Kommunen anvender i stedet den nationale digitale postkasse man kan tilg\u00e5 p\u00e5 www.borger.dk . Syddjurs Kommune anvender ogs\u00e5 l\u00f8sningen Doc2mail, som selv unders\u00f8ger om borgeren har en digital postkasse p\u00e5 borger.dk. Hvis borgeren ikke har det, sendes et fysisk brev via fjernprint. Det er stadig muligt for borgere at se tidligere post i NemPost p\u00e5 www.nempost.dk Ansatte i Syddjurs Kommune har tidligere modtaget deres l\u00f8nsedler via en l\u00f8sning knyttet til NemPost. I dag anvendes post p\u00e5 borger.dk. Hvis du er tidligere ansat kan du ikke finde dine gamle l\u00f8nsedler p\u00e5 www.nempost.dk . Du skal i stedet kontakte Syddjurs Kommune p\u00e5 syddjurs@syddjurs.dk som kan fremsende dem til dig. MitSyddjurs Syddjurs Kommune anvender fra den 1. juli 2012 ikke l\u00e6ngere den personaliserede side MitSyddjurs. Syddjurs Kommune peger i steder p\u00e5 Min Side p\u00e5 www.borger.dk , som indeholder de samme personaliserede oplysninger. \n\n"}