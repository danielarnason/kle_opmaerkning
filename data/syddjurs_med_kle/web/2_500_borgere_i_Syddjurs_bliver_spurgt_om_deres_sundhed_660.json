{"classes":[{"id":"29.09.04","title":"Borgerrettet forebyggelse"}],"title":"2.500 borgere i Syddjurs bliver spurgt om deres sundhed","text":" I dag lander der et brev i postkassen hos 2.500 repr\u00e6sentativt udvalgte borgere over 16 \u00e5r i Syddjurs med et sp\u00f8rgeskema om sundhed, sygdom, trivsel og livsstil. Sp\u00f8rgsm\u00e5lene handler om alt fra motionsvaner, stress og alkoholforbrug til om man har fysiske og psykiske sygdomme eller gener i dagligdagen. Resultatet af sp\u00f8rgeskemaunders\u00f8gelsen tegner en sundhedsprofil for Syddjurs Kommune og har stor betydning for planl\u00e6gningen sundhedsindsatsen. Det er region Midtjylland som st\u00e5r for unders\u00f8gelsen i regionens 19 kommuner og den er den tredje af sin slags. Formand for udvalget for sundhed, \u00e6ldre- og socialomr\u00e5det Ninna Thomsen udtaler i forbindelse med unders\u00f8gelsen: Vi vil gerne opfordre kommunes borgere til at besvare sp\u00f8rgeskemaet. Jo h\u00f8jere svarprocent vi f\u00e5r, jo mere retvisende billede f\u00e5r vi af sundhedsprofilen i Syddjurs. Og det er netop Sundhedsprofilen vi g\u00e5r ud fra, n\u00e5r vi tilrettel\u00e6gger vores sundhedsindsatser. Ninna Thomasen udtaler vedr\u00f8rende den sidste `hvordan har du det` unders\u00f8gelse: Den sidste unders\u00f8gelse viste at vores indsatser har b\u00e5ret frugt ift. at flere borgere er fysisk aktive, og at vi ogs\u00e5 spiser en sundere kost. Derimod var faldet i antal rygere ikke s\u00e5 stor som forventet, ligesom overv\u00e6gt fortsat er et voksende problem. Vi har derfor rettet en forst\u00e6rket indsats mod rygning og overv\u00e6gt. I det hele taget er vi en meget sundhedsfremmende kommune, hvor s\u00e5vel daginstitutioner, skoler og \u00e6ldreomr\u00e5det g\u00f8r mange fine tiltag for sundheden. Derfor er jeg meget sp\u00e6ndt p\u00e5, om det ikke ogs\u00e5 afspejler sig i denne nye kortl\u00e6gning af sundhedsprofilen i Syddjurs. Interesserede kan l\u00e6se om vores sundhedsindsatser i Sundhedspolitikken, se www.syddjurs\/sundhed L\u00e6s mere om unders\u00f8gelsen p\u00e5 www.hvordanhardudet.rm.dk Kontaktoplysninger Udvalgsformand Ninna Thomsen, tlf. 86343949, nt@syddjurs.dk Kommunikation: Ole Bjarke Nielsen, tlf. 60123851, obn@syddjurs.dk , Leder sundhedsfremme og forebyggelse, tlf. 21193516, mki@syddjurs.dk \n\n"}