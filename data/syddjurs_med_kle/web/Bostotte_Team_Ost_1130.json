{"classes":[{"id":"27.36.12","title":"Socialp\u00e6dagogisk bistand (hj\u00e6lp, omsorg eller st\u00f8tte samt genoptr\u00e6ning)"}],"title":"Bost\u00f8tte Team \u00d8st","text":" Bost\u00f8tte er en ydelse som gives under 85 i serviceloven. I Team \u00d8st varetager vi opgaven i forhold til psykisk s\u00e5rbare borger, som har behov for, og selv \u00f8nsker en m\u00e5lrettet st\u00f8tte indsats for at reducere f\u00f8lgevirkningerne af den psykisk s\u00e5rbare situation. Vi baserer Bost\u00f8tte-opgaven p\u00e5 en handleplan, som udarbejdes mellem den psykisk s\u00e5rbare, sagsbehandler og Bost\u00f8tten. I planen aftales et m\u00e5l for indsatsen i en given periode. N\u00e5r bevillingen er givet til borgeren, tager Bost\u00f8tten kontakt og st\u00f8tten er i gang. Herefter arbejdes der med at konkretisere handleplanen i sm\u00e5 m\u00e5lbare m\u00e5l, s\u00e5 den psykisk s\u00e5rbare kan opleve en udvikling i sin situation. Aldersgruppen 18 70 \u00e5r Indsatsen tilrettel\u00e6gges ud fra en recovery-orienteret tilgang som betyder: Selvbestemmelse at kunne tr\u00e6ffe afg\u00f8relser i eget liv er en fundamental menneskeret Personorientering intet menneske kan reduceres til en diagnose Personinvolvering menneskets erfaringer og pr\u00e6ferencer m\u00e5 inddrages Potentiale for udvikling h\u00e5bet om at alle har mulighed for at vokse og gro Bost\u00f8tterne er processtyrer i relationen, hvilket betyder, at den psykisk s\u00e5rbare har st\u00f8tte i hele processen frem mod de m\u00e5l som er fastlagt i handleplanen. Medarbejderne er uddannet indenfor det social og sundhedsfaglige omr\u00e5de \n\n"}