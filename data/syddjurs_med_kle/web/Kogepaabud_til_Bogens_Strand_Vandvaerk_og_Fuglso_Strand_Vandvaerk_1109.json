{"classes":[{"id":"13.02.02","title":"Vandkvalitet"}],"title":"Kogep\u00e5bud til Bogens Strand Vandv\u00e6rk og Fugls\u00f8 Strand Vandv\u00e6rk","text":" Ved en ordin\u00e6r ledningsnet kontrol p\u00e5 Bogens Strand Vandv\u00e6rk er der blevet p\u00e5vist 29 coliforme bakterier i drikkevandet. Syddjurs Kommune har efter samr\u00e5d med embedsl\u00e6gerne udstedt et kogep\u00e5bud til Bogens Strand Vandv\u00e6rk og Fugls\u00f8 Strand Vandv\u00e6rk. Baggrunden herfor er at begge vandv\u00e6rker forsynes fra samme h\u00f8jdebeholder, som i \u00f8jeblikket mist\u00e6nkes for at v\u00e6re kilden til forureningen. Vandv\u00e6rkerne skal nu orientere forbrugere, om at det anbefales, at alt vand til drikkevandsform\u00e5l skal koges. Coliforme bakterier kan tyde p\u00e5 en forurening fra overfladevand. Bakterien er ikke sygdomsfremkaldende i sig selv, men trives hvor der kan findes sygdomsfremkaldende bakterier. Hvis man bliver syg skal man kontakte egen l\u00e6ge. Bogens Strand Vandv\u00e6rk og Fugls\u00f8 Strand Vandv\u00e6rk forsyner tilsammen ca. 120 ejendomme med drikkevand. Vandv\u00e6rkerne distribuerer tilsammen ca. 4200 m 3 drikkevand pr. \u00e5r til vandv\u00e6rkernes forbrugere. Kogeanbefalingen g\u00e6lder, indtil nye analyser har p\u00e5vist, at forureningen er oph\u00f8rt. For yderlige information kan der rettes henvendelse til Bogens Strand Vandv\u00e6rks formand Steen Egegaard tlf. 8617 3888 eller Fugls\u00f8 Strand Vandv\u00e6rks formand Jan Fisker tlf. 2972 2397 \n\n"}