{"classes":[{"id":"04.01.14","title":"Udl\u00e5n\/benyttelse af parker og anl\u00e6g"}],"title":"L\u00e5n og leje af offentlige omr\u00e5der ","text":" I Syddjurs Kommune findes et antal gr\u00f8nne omr\u00e5der, som fra tid til anden udl\u00e5nes til s\u00e6rlige aktiviteter og arrangementer. F.eks. sommerfester, cirkus og lignende. Disse gr\u00f8nne omr\u00e5der er defineret til samtlige bane - og idr\u00e6tsanl\u00e6g, festpladser, offentlige parker og gr\u00f8nne omr\u00e5der. Omr\u00e5der som ikke administreres under denne ordning er torve, havnen i Ebeltoft, Egil Fischers Park, arealet foran adm. bygningen i Hornslet, fortove, \u00f8vrige parkeringsarealer og veje. Henvendelser herom rettes til Michael Rasmussen, Veje og trafikafdelingen, Syddjurs Kommune p\u00e5 mail mras@syddjurs.dk eller tlf. 8753 5238. Der er forskel p\u00e5 udl\u00e5n og udlejning! Udl\u00e5n: Foreninger godkendt under Folkeoplysningsloven i Syddjurs Kommune kan l\u00e5ne disse gr\u00f8nne omr\u00e5der\/arealer. Der skal dog betales et depositum p\u00e5 kr. 10.000 til d\u00e6kning af evt. skader forvoldt af l\u00e5ner. Leje: Andre kan leje omr\u00e5derne\/arealerne. Lejeprisen er kr. 2.000 pr d\u00f8gn. Lejen d\u00e6kker ekstra slitage, samt forbrug af str\u00f8m og vand. Af lejeindt\u00e6gten tilfalder kr. 500 den p\u00e5g\u00e6ldende institution, som leverer str\u00f8m\/vand. Bel\u00f8bet er gennemsnitligt og tilfalder institutionen, hvad enten lejere forbruger str\u00f8m\/vand eller ej. Administrationen af disse omr\u00e5der er placeret i omr\u00e5det for Kultur og Udvikling. Der sendes en bevilling til l\u00e5nere\/lejere med krav om, at andre forn\u00f8dne bevillinger er i orden, f.eks. brand, spiritus mv. Kulturafdelingen: syddjurs@syddjurs.dk eller tlf. 57 53 50 00. Natur og vejservice syner det p\u00e5g\u00e6ldende omr\u00e5de\/areal f\u00f8r og efter arrangementets afvikling. Kontaktperson: Natur og vejservice er funktionsleder Bent Andersen mail: bean@syddjurs.dk eller tlf. 6012 3955. \n\n"}