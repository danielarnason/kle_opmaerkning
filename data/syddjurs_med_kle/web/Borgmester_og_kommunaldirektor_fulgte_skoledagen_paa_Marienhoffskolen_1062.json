{"classes":[{"id":"00.05.11","title":"Bes\u00f8g til og fra kommunen\/modtagelse af g\u00e6ster"}],"title":"Borgmester og kommunaldirekt\u00f8r fulgte skoledagen p\u00e5 Marienhoffskolen","text":" Jeg har taget min fineste gymnastikdragt p\u00e5 idag, s\u00e5 jeg h\u00e5ber at hun ser den . S\u00e5dan sagde en tydeligt forventningsfuld pige fra 0.a p\u00e5 Marienhoffskolen, da borgmester Kirstine Bille og kommunaldirekt\u00f8r Nich Bendtsen mandag den 7. januar fulgte dagligdagen p\u00e5 Marienhoffskolen. Borgmester Kirstine Bille og kommunaldirekt\u00f8r Nich Bendtsen f\u00f8lger hvert \u00e5r de daglige rutiner for medarbejdere p\u00e5 udvalgte institutioner i kommunen. - Det er godt at komme ud og f\u00f8lge dagligdagen for medarbejdere i kommunen. Der er hvert \u00e5r meget vi kan tage med hjem , sagde Kirstine Bille efter bes\u00f8get p\u00e5 Skolen. For folkeskolerne er opgaven omkring inklusion samt at indarbejde kommunens store it\/digitaliseringsplan de store udfordringer i fremtiden , n\u00e6vnte Kirstine Bille. Borgmesteren og kommunaldirekt\u00f8ren n\u00e5ede p\u00e5 Marienhoffskolen at deltage i en dansktime i en 8. klasse og i en 7. klasse. Herefter fulgte idr\u00e6t med eleverne fra 0.a og 0.b Afslutningsvis var borgmesteren og kommunaldirekt\u00f8ren med til matematik i 2.a Det var tydeligt at Kirstine Bille var vant til undervisningsmilj\u00f8et og der gik ikke lang tid inden eleverne fra 2.a kom og spurgte Kirstine og Nich til r\u00e5ds om deres matematikopgave. - Jeg tror at hun har v\u00e6ret en meget sp\u00f8rgende elev i skolen mente en pige fra 8.a p\u00e5 sp\u00f8rgsm\u00e5let om, hvordan det havde v\u00e6ret at have en borgmester og en kommunaldirekt\u00f8r med i undervisningen. Dagen p\u00e5 Marienhoffskolen sluttede af med frokost med de l\u00e6rere, der havde haft Nich og Kirstine med i undervisningen. Efter bes\u00f8get p\u00e5 Marienhoffskolen fortsatte Kirstine og Nich vildere til Ringvejens b\u00f8rnehave for til sidst at slutte dagen af med 100 \u00e5rs jubil\u00e6um p\u00e5 Ryomgaard Realskole. For skoleleder, Claus Peter Olesen fra Marienhoffskolen var dagen en rigtig god dag. Det er godt at have en t\u00e6t dialog med politikerne i kommunen. Godt nok er Syddjurs blevet en st\u00f8rre kommune efter kommunalreformen, men vi har en t\u00e6t, direkte og god dialog med politikere, forvaltning og direktion overalt i kommunen - Ikke bare idag hvor vi er privilegerede og har borgmesteren og kommunaldirekt\u00f8ren p\u00e5 bes\u00f8g, men ogs\u00e5 i det daglige arbejde hele \u00e5ret rundt udtaler Claus Olesen og forts\u00e6tter, det at borgmesteren og kommunaldirekt\u00f8ren ogs\u00e5 kan se lokaliteterne p\u00e5 skolen og opleve dagligdagen med medarbejderne er helt sikkert til gavn for alle, men f\u00f8rst og fremmest for eleverne . For yderligere oplysninger kan Kirstine og Nich kontaktes ved henvendelse til sekretariatet i Syddjurs kommune. For henvendelser til Marienhoffskolen kan skoleleder, Claus Peter Olesen kontaktes p\u00e5 telefon nr. 87535830 eller mobil 31726043 \n\n"}