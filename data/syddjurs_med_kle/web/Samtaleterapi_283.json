{"classes":[{"id":"27.27.09","title":"Familiebehandling"}],"title":"Samtaleterapi","text":" Indsatsen tager sit udgangspunkt i familiens aktuelle ressourcer og vanskeligheder samt b\u00f8rnenes behov. Familiens vanskeligheder kan v\u00e6re af psykosocial art eller dreje sig om samspillet i familien. Det kan f.eks. dreje sig om: Opdragelsesformer - hvem bestemmer hvad konflikter mellem for\u00e6ldrene indbyrdes eller i forhold til b\u00f8rnene - forst\u00e5 hinandens behov - hvordan taler man sammen - sengetider kost - samarbejde med b\u00f8rnenes institutioner - problemstillinger i forbindelse med skilsmisse og samkvem m.v. Fokus er altid p\u00e5 forandringerne og effekten for barnet. Private og offentlige netv\u00e6rk inddrages i udstrakt grad. Samtalerne kan v\u00e6re individuelle samtaler, for\u00e6ldresamtaler og samtaler med hele familien. Sammen med familien og familier\u00e5dgiveren vurderes det l\u00f8bende, om der sker udvikling\/forandring i retning af de f\u00e6lles m\u00e5l, og dette er bestemmende for varigheden af forl\u00f8bet \n\n"}