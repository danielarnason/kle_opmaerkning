{"classes":[{"id":"17.01.10","title":"M\u00e5l og rammer for skolernes virksomhed"}],"title":"Kvalitetsrapporter","text":" Kvalitetsrapporter for folkeskolerne I henhold til Folkeskolelovens 40a er alle kommuner forpligtet til at udarbejde en \u00e5rlig kvalitetsrapport for det samlede skolev\u00e6sen. Form\u00e5let med kvalitetsrapporten er at styrke kommunalbestyrelsens mulighed for at varetage deres ansvar for folkeskolen. Hensigten er, at kvalitetsrapporten skal fremme dialogen og systematisere arbejdet med evaluering og kvalitetsudvikling i skolev\u00e6senet samt bidrage til \u00e5benhed om skolev\u00e6senets kvalitet. Bekendtg\u00f8relsen om anvendelse af kvalitetsrapporter og handlingsplaner i kommunalbestyrelsens arbejde med evaluering og kvalitetsudvikling af folkeskolen tr\u00e5dte i kraft i marts 2007, og den indeholder en r\u00e6kke krav til kvalitetsrapportens opbygning samt til indberetning af data i forhold til skolernes rammebetingelser og de p\u00e6dagogiske processer, der er iv\u00e6rksat i forhold til de kommunale indsatsomr\u00e5der. Mens fristerne for kommunalbestyrelsens behandling af kvalitetsrapport og opf\u00f8lgende handleplan i 2007 var hhv. den 15. oktober og 31. december, er fristerne efterf\u00f8lgende, jf. brev fra Undervisningsministeriet af 1. september 2008, blevet \u00e6ndret. Kvalitetsrapporterne skal s\u00e5ledes for hvert \u00e5r v\u00e6re politisk behandlet senest den 31. december, mens den opf\u00f8lgende handleplan skal v\u00e6re behandlet senest den 15. marts. Hent kvalitetsrapport 2010-2011 (PDF) Hent kvalitetsrapport 2009-2010 (PDF) Hent kvalitetsrapport 2008-2009 (PDF) Hent kvalitetsrapport 2007-2008 (PDF) \n\n"}