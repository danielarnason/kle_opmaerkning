{"classes":[{"id":"29.09.00","title":"Forebyggelse og sundhedsfremme i almindelighed"}],"title":"Sundhedsklinikker","text":" Sundhed I sundhedsklinikkerne i Syddjurs Kommune arbejder vi med sundhedsfremme samt forebyggelse og behandling af sygdom. Sundhed er en f\u00f8lelse af livsmod og livsgl\u00e6de. En f\u00f8lelse af at kunne klare hverdagens mange g\u00f8rem\u00e5l. Du kan godt v\u00e6re sund, selv om du er syg. Du kan v\u00e6re usund, selv om du er rask. Det handler om, hvordan du (op)lever livet. I sundhedsklinikkerne bestr\u00e6ber vi os p\u00e5, at borgere i lokalomr\u00e5det kan f\u00e5 hj\u00e6lp til at \u00f8ge deres mulighed for : at mestre eget liv at udnytte egne ressourcer at f\u00f8le handlefrihed at f\u00e5 et netv\u00e6rk. Hvem kan komme? Lokalomr\u00e5dets borgere: som har brug for l\u00e6geordineret behandling som har \u00f8nske om vejledning og r\u00e5dgivning vedr. varetagelse af egne sundhed-\/sygdomsm\u00e6ssige problemer hvis p\u00e5r\u00f8rende har brug for st\u00f8tte og vejledning P\u00e5 sundheds-klinikken har vi tid til den enkelte, og det er altid en fagperson du m\u00f8der er der tid til samtale og vejledning kan du f\u00e5 udf\u00f8rt sygeplejeopgaver som s\u00e5rbehandling, blodtryksm\u00e5ling, indspr\u00f8jtninger og antabusbehandling m.v. kan du evt. m\u00f8de andre mennesker i samme situation som dig kan du f\u00e5 kendskab til nye muligheder for aktiviteter og tr\u00e6ning kan du f\u00e5 hj\u00e6lp til livsstils\u00e6ndringer - fx rygestop, motions- og kostvejledning, v\u00e6gtkontrol. Personale Sundhedsklinikkerne, som er et supplement til den eksisterende hjemmesygeplejeordning, vil v\u00e6re bemandet med sygeplejersker, som har n\u00e6rt samarbejde med andre fagpersoner i omr\u00e5decentret med specialviden indenfor tr\u00e6ning og aktivitet, demens, s\u00e5rpleje, kost og vandladningsproblemer. R\u00e5dgivning og vejledning vil foreg\u00e5 i et n\u00e6rt samarbejde med f\u00f8lgende samarbejdspartnere: hjemmeplejen ergo- og fysioterapeuter aktivitetspersonale ern\u00e6ringsassistenter praktiserende l\u00e6ger og speciall\u00e6ger hospital lokalpsykiatrien sundhedsteamet \n\n"}