{"classes":[{"id":"01.02.20","title":"Vindm\u00f8lleplanl\u00e6gning"}],"title":"Vindm\u00f8lleplanl\u00e6gning","text":" Syddjurs Kommune har i l\u00f8bet af de sidste fem \u00e5r arbejdet med planl\u00e6gning af tre omr\u00e5der til store vindm\u00f8ller ved hhv. Skiffard, K\u00e6rende og Skaf\u00f8g\u00e5rd. Der er siden arbejdet med to andre omr\u00e5der, som begge er afvist. Se kortet og teksten herunder: A. 7 stk. 150 m h\u00f8je vindm\u00f8ller p\u00e5 Sivested Mark. Afvist af Byr\u00e5det i 2013. B. 4 stk. 125 m h\u00f8je vindm\u00f8ller i Ell\u00f8v Enge Indgik i udkast til Forslag til Kommuneplan 2013. Udtaget af det endelige kommuneplanforslag. C. 3 stk. 125 m h\u00f8je vindm\u00f8ller ved Skaf\u00f8g\u00e5rd. Godkendt 2012. Oph\u00e6vet i 2013 af Natur- og Milj\u00f8klagen\u00e6vnet, efter klager fra naboer. D. 3 stk. 120-125 m h\u00f8je vindm\u00f8ller ved Skiffard. Afsl\u00e5et 2012. E. 2 stk. 120-125 m h\u00f8je vindm\u00f8ller ved K\u00e6rende. Afsl\u00e5et 2012. Oplysninger om eksisterende planl\u00e6gning for tre 125 m h\u00f8je vindm\u00f8ller ved Skaf\u00f8g\u00e5rd Byr\u00e5det har den 25. april 2012 besluttet at vedtage en lokalplan med kommuneplantill\u00e6g for opstilling af vindm\u00f8ller ved Skaf\u00f8g\u00e5rd. Planerne er efterf\u00f8lgende p\u00e5klaget til Natur- og Milj\u00f8klagen\u00e6vnet af naboer i omr\u00e5det. Kommunen afventer p.t. en afg\u00f8relse fra n\u00e6vnet. Naturklagen\u00e6vnet har den 2. december 2013 oph\u00e6vet lokalplanen kommuneplantill\u00e6gget, milj\u00f8rapporten og VVM-tilladelsen efter klager fra naboer. N\u00e6vnet oph\u00e6ver plangrundlaget med henvisning til forekomsten af den beskyttede Bilag IV-art flagermus i omr\u00e5det. Byr\u00e5det har dog den 19. december 2013 vedtaget en ny kommuneplan, hvori der i retningslinjerne er tilkendegivet, at Byr\u00e5det fortsat vil arbejde for at der kan opstilles 3 vindm\u00f8ller ved Skaf\u00f8g\u00e5rd. Oplysninger om afsl\u00e5ede ans\u00f8gninger om tre 120-125 m h\u00f8je vindm\u00f8ller ved Skiffard , og to 120-125 m h\u00f8je vindm\u00f8ller ved K\u00e6rende Byr\u00e5det har den 26. januar 2012 afsl\u00e5et en endelig vedtagelse af to forslag til lokalplaner og kommuneplantill\u00e6g for opstilling af vindm\u00f8ller ved hhv. Skiffard og K\u00e6rende. Afslaget er meddelt den 29. marts 2012. Ans\u00f8gerne p\u00e5 de to vindm\u00f8ller ved K\u00e6rende har efterf\u00f8lgende, den 30. april 2012, p\u00e5klaget afslaget til Natur- og Milj\u00f8klagen\u00e6vnet. N\u00e6vnet har den 3. juli 2013 afvist klagen og stadf\u00e6stet kommunens afg\u00f8relse om ikke at forts\u00e6tte med planl\u00e6gning af vindm\u00f8ller ved K\u00e6rende. Den 27. juni 2013 har Byr\u00e5det desuden vedtaget et Forslag til Kommuneplan 2013, hvor Skiffard og K\u00e6rende blev slettet som mulige vindm\u00f8lleomr\u00e5der. Hvorfor skal der opstilles vindm\u00f8ller i Danmark? I marts 2012 blev 95 % af Folketinget enige om en langsigtet energiaftale med konkrete m\u00e5l for 2020: CO2-udledningen skal v\u00e6re reduceret med 34 % i forhold til 1990. Mere end 35 % vedvarende energi. Knap 50 % af vores elforbrug skal komme fra vind. Om udbygningen med vindkraft er besluttet en udbygning med 2.000 MW ny kapacitet frem til 2020: 1.800 MW ny kapacitet p\u00e5 land (heraf 1.300 MW til erstatning for eksisterende m\u00f8ller). 500 MW kystn\u00e6re havm\u00f8ller. Udbud af i alt 1.000 MW stor-skala-havm\u00f8ller. Baggrund for Folketingets beslutning er et \u00f8nske om at reducere milj\u00f8belastningen og sparer samfundet for omkostninger til import af kul og andre br\u00e6ndsler. En andel i et vindm\u00f8llelaug er typisk p\u00e5 1.000 kWh. Hvis disse 1.000 kWh produceres med vindkraft i stedet for kulkraft undg\u00e5s afbr\u00e6nding af 338 kg kul og milj\u00f8et spares for f\u00f8lgende emissioner: CO2 (drivhusgas): 784 kg SO2 (svovldioxid) : 110 kg Nox (kv\u00e6lstofoxider): 230 kg Partikler: 30 kg Slagger\/aske: 51 kg De fire VE-ordninger I VE-loven (lov om fremme af vedvarende energi) findes fire ordninger, der har til form\u00e5l at fremme lokalbefolkningens accept af og engagement i udbygning med vindm\u00f8ller p\u00e5 land. De fire VE-ordninger under VE-loven omfatter: Garantifonden ... som giver lokale vindm\u00f8llelav\/initiativgrupper mulighed for at f\u00e5 en garanti til brug for optagelse af l\u00e5n til finansiering af forunders\u00f8gelser i forbindelse med nye vindm\u00f8lleprojekter. Gr\u00f8n ordning ...som giver kommuner, der opstiller nye vindm\u00f8ller, mulighed for at s\u00f8ge tilskud til forskellige typer af anl\u00e6gsarbejder samt kulturelle og informative aktiviteter i lokale foreninger m.v. V\u00e6rditabsordningen ...som giver naboer til planlagte vindm\u00f8ller mulighed for at f\u00e5 erstatning, hvis deres ejendom m\u00e5 forventes at falde i v\u00e6rdi som f\u00f8lge af opstillingen af de nye vindm\u00f8ller. K\u00f8beretsordningen ... som giver lokale borgere mulighed for at k\u00f8be andele i kommende vindm\u00f8lleprojekter. Kontaktpersoner : Teamleder, ingeni\u00f8r Susanne Kornvig , sko@syddjurs.dk (vedr. VVM, milj\u00f8vurdering og milj\u00f8godkendelse) Udviklingskonsulent Iben Randlev Hundeb\u00f8l , irhu@syddjurs.dk (vedr. Planstrategi 2014 og kommuneplanl\u00e6gning) Planl\u00e6gger, landinspekt\u00f8r Thomas Djern\u00e6s Secher , tds@syddjurs.dk (vedr. milj\u00f8vurdering, kommune- og lokalplanl\u00e6gning) L\u00e6s mere: Statslig information om vindm\u00f8ller: www.vindinfo.dk \n\n"}