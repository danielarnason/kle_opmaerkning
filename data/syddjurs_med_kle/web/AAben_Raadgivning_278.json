{"classes":[{"id":"27.27.09","title":"Familiebehandling"}],"title":"\u00c5ben R\u00e5dgivning","text":" M\u00e5ske oplever du din situation s\u00e5ledes? F\u00f8ler du dig alene som barn\/ung\u2026 Har du det ikke godt eller f\u00f8ler dig i klemme i familien eller i skolen\u2026 Er du bekymret for dine for\u00e6ldre og din familie \u2026 Er det sv\u00e6rt at v\u00e6re familie\u2026 Sl\u00e5r parforholdet gnister\u2026 Er du bekymret for, om dit barn trives og har det godt\u2026 Har familien sv\u00e6rt ved at tale sammen\u2026 Fungerer hverdagen ikke\u2026 Er du usikker p\u00e5 hvordan du og\/eller din familie kan hj\u00e6lpes i forhold til et problem\u2026 Hvem kan henvende sig: B\u00f8rn og unge For\u00e6ldre der har b\u00f8rn\/unge mellem 0 \u2013 18 \u00e5r Hvis du vil g\u00f8re brug af dette, skal du vide at: R\u00e5dgiveren skal v\u00e6re med til at forebygge, at der ikke opst\u00e5r problemer, st\u00f8tte dine muligheder for at arbejde videre med l\u00f8sninger eller angive andre st\u00f8ttemuligheder for dig indenfor andre sektorer. At r\u00e5dgiver ikke har notatpligt. At r\u00e5dgiver har tavshedspligt, men i tilf\u00e6lde af, at der i dit fremlagte problem gives anledning til underretning til de kommunale myndigheder, skal r\u00e5dgiveren bruge sin underretningspligt. Dette g\u00e6lder ogs\u00e5 selvom du kun siger dit fornavn eller r\u00e5dgiveren kan g\u00e6tte, hvem du er. \u00c5bningstid: R\u00e5dgivningen er \u00e5ben for tidsbestilling mandag - fredag mellem kl. 9 - 13 p\u00e5 telefon 8753 5920. Du kan ogs\u00e5 sende en mail til aabenraadgivning@syddjurs.dk Vi tilbyder 1-3 samtaler, hvor vi sammen fors\u00f8ger at afd\u00e6kke, hvordan du\/I bedst kommer videre med det I oplever er sv\u00e6rt. Dette kan foreg\u00e5 telefonisk eller p\u00e5 Familiev\u00e6rket. \n\n"}