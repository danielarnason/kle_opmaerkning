{"classes":[{"id":"04.18.10","title":"Badebroer og b\u00e5debroer"}],"title":"Bade- og b\u00e5debroer","text":" Ans\u00f8gninger Behandling af ans\u00f8gninger sker ved konkret og individuel behandling og f\u00f8lger \u201dBekendtg\u00f8relse om bade- og b\u00e5debroer nr. 232\u201d af 12. marts 2007 . Ved behandling af ans\u00f8gninger skal der ske naboh\u00f8ring. Ved opf\u00f8relse langs kyst str\u00e6kninger skal de klageberettigede samt Milj\u00f8styrelsen, Kystdirektoratet (kyststabilitet og materialevandring), Fiskeriinspektoratet (ulempe for fiskeriet) og Farvandsv\u00e6snet (kabler, r\u00f8rledninger, fyrlinjer og besejling) h\u00f8res. Genopf\u00f8relse og f\u00e6llesbroer Genopf\u00f8relse af broer og omfattende renovering af eksisterende broer skal sidestilles med nyopf\u00f8relse, og vil derfor kr\u00e6ve en fornyet behandling. Ved behandling af ans\u00f8gninger om f\u00e6llesbroer skal der redeg\u00f8res for behov for friarealer og parkeringspladser. Skiltning og fredninger Det er ikke tilladt at ops\u00e6tte forbudsskilte eller etablere adgangsh\u00e6mmende tiltag i forbindelse med broen. Ud for strandparceller, der er omfattet af en fredning eller strandbeskyttelseslinje, bliver der kun givet tilladelse til ops\u00e6tning af badebro, n\u00e5r flere husstande er f\u00e6lles derom. Der bliver som udgangspunkt ikke givet tilladelse til etablering af broer p\u00e5 den \u00e5bne Kattegatkyst i den \u00f8stlige del af kommunen, eller p\u00e5 str\u00e6kninger, hvor der ikke i forvejen er opf\u00f8rt broer. Der vil ikke blive givet tilladelse til en privat badebro, hvis der i forvejen findes en bro indenfor 100 m. I forbindelse med etablering g\u00e6lder det, at broen: skal v\u00e6re offentlig tilg\u00e6ngelig, og den m\u00e5 ikke v\u00e6re over 50 m lang m\u00e5lt fra kystlinjen, dog kun ud til 1.5 m vanddybde m\u00e5lt ved broens yderende og i forhold til daglig vande. skal v\u00e6re af almindelig karakter uden sidebro, dog evt. med platform, men uden badehus, l\u00e6sk\u00e6rme og lignende. Brod\u00e6kket skal v\u00e6re s\u00e5 smalt som muligt, og m\u00e5 h\u00f8jest v\u00e6re 1.5 m bredt. skal udf\u00f8res enten som en \u00e5ben p\u00e6lebro med brod\u00e6k af tr\u00e6, der b\u00e6res af tr\u00e6- eller st\u00e5lp\u00e6le, eller som en flydebro forankret med glidebeslag til tr\u00e6- eller st\u00e5lp\u00e6le. Broen m\u00e5 ikke males i st\u00e6rke eller lyse farver. normalt ikke m\u00e5 bruges til b\u00e5dfort\u00f8jning, og der m\u00e5 ikke anbringes b\u00e5de oph\u00e6ngt i spil p\u00e5 broen. B\u00e5dejere henvises til at benytte lystb\u00e5dehavne frem for etablering af egne b\u00e5debroer ikke m\u00e5 r\u00e6kke ind over strandarealet s\u00e5 f\u00e6rdsel hindres eller vanskeligg\u00f8res. Har du sp\u00f8rgsm\u00e5l, eller \u00f8nsker du at sende en ans\u00f8gning, s\u00e5 send en beskrivelse med angivelse af placering (kort) af den p\u00e5t\u00e6nkte badebro til Syddjurs Kommune, Natur Milj\u00f8 p\u00e5 f\u00f8lgende mailadresse: natur.miljoe@syddjurs.dk \n\n"}