{"classes":[{"id":"29.12.08","title":"Sundhedspleje til b\u00f8rn i eget hjem"}],"title":"Tilbud til sm\u00e5b\u00f8rn","text":" Se kontaktoplysninger p\u00e5 den sundhedsplejerske, som er tilknyttet dit distrikt ved at klikke p\u00e5 PDF-filen SM\u00c5B\u00d8RNS DISTRIKT nederst p\u00e5 siden. Sundhedsplejen har f\u00f8lgende tilbud: Barselsbes\u00f8g p\u00e5 barnets 4-5 leved\u00f8gn. Bes\u00f8g i hjemmet ca. 1-2 uger efter f\u00f8dslen. Bes\u00f8g i hjemmet ca. 8 uger efter f\u00f8dslen, her vil der vha. Edinburgh-skema screenes for f\u00f8dselsdepression. Etablering af m\u00f8dregruppe ca. 4-8 uger efter f\u00f8dslen. Bes\u00f8g i m\u00f8dregruppen, n\u00e5r b\u00f8rnene er ca. 4 mdr. Bes\u00f8g i m\u00f8dregruppen, n\u00e5r b\u00f8rnene er ca. 6 mdr. Bes\u00f8g i m\u00f8dregruppen, n\u00e5r b\u00f8rnene er ca. 8 mdr. Sp\u00e6d og sm\u00e5b\u00f8rn Sundhedsplejersken f\u00e5r besked om barnets f\u00f8dsel fra jordemoderen og ringer til jer for at aftale, hvorn\u00e5r hun skal komme f\u00f8rste gang. I bes\u00f8get m\u00e5ler og vejer sundhedsplejersken barnet og unders\u00f8ger, om barnet trives og udvikler sig. Sundhedsplejersken hj\u00e6lper familien med at f\u00e5 en ny hverdag til at fungere. Du kan snakke med din sundhedsplejerske om alt det, der har med b\u00f8rn og familieliv at g\u00f8re. Det kan f.eks. v\u00e6re: Pleje og pasning af barnet Amning Mad og m\u00e5ltider At blive for\u00e6ldre S\u00f8vn Rytme S\u00f8skende Samv\u00e6r i familien Legens betydning Tegn p\u00e5 sygdom T\u00e6nder Forebyggelse af ulykker Jalousi Renlighed Opdragelse Snakken afh\u00e6nger helt af familiens \u00f8nsker. M\u00f8dregruppe M\u00f8dregrupperne sammens\u00e6ttes s\u00e5 vidt muligt geografisk. Sundhedsplejersken vil ved bes\u00f8g i m\u00f8dregrupperne veje\/m\u00e5le b\u00f8rnene, og vejlede i aktuelle emner i forhold til b\u00f8rns udvikling, familiedannelse, og gruppens \u00f8nsker. Konsultationer: S\u00e5fremt du ikke \u00f8nsker at deltage i m\u00f8dregruppe, tilbyder vi, at du kan komme i sundhedsplejens konsultation. I familier med s\u00e6rlige behov, kan sundhedsplejersken tilbyde flere bes\u00f8g, og bes\u00f8gene i hjemmet kan forts\u00e6tte frem til barnet begynder i skole. St\u00f8rre b\u00f8rn Familier med st\u00f8rre b\u00f8rn kan kontakte sundhedsplejersken, hvis de har problemer eller sp\u00f8rgsm\u00e5l om opdragelse, renlighed, kost, sprog, udvikling eller andet. Som tilflytter er du ogs\u00e5 meget velkommen til at kontakte os. Kontakt til andre Sundhedsplejersken formidler kontakt til andre familier i lokalomr\u00e5det. Det kan v\u00e6re m\u00f8dregruppe, legestue, familierelaterede foredrag, efterf\u00f8dselsgymnastik, hjemmeg\u00e5ende med st\u00f8rre b\u00f8rn m.v. Sundhedsplejersken kan ogs\u00e5 hj\u00e6lpe familien med at kontakte fagpersoner. Det kan v\u00e6re l\u00e6ge, psykolog, daginstitution, PPR, sygehus, familier\u00e5dgiver eller andre - men kun efter aftale med for\u00e6ldrene. Relevant hjemmeside: www.madtilboern.dk \n\n"}