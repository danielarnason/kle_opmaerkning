{"classes":[{"id":"01.02.25","title":"Agenda 21"}],"title":"Klima og energi - Gr\u00f8n Guide","text":" Ny Avis: Guide til gr\u00f8n energi i din bolig og feriehuset Brochuren er husstandsomdelt med inspiration til energibesparelser. Klik p\u00e5 billedet for at se avisen i bladreversion, pdf findes nederst p\u00e5 siden. Byr\u00e5det har besluttet, at Syddjurs Kommune til enhver tid skal matche de nationale m\u00e5l for CO 2 reduktion og v\u00e6re aktive p\u00e5 klimaomr\u00e5det. Syddjurs Kommune har derfor en m\u00e5ls\u00e6tning om at reducere CO 2 -udledningen med 2 pct. om \u00e5ret frem til \u00e5r 2025. Den Lokale Agenda 21 strategi indeholder en r\u00e6kke indsatsomr\u00e5der, der skal bidrage til at n\u00e5 denne m\u00e5ls\u00e6tning. Syddjurs Kommunes visioner for klimaindsatsen: Syddjurs Kommune vil v\u00e6re blandt de kommuner, der har den laveste CO 2 udledning pr. borger. Syddjurs Kommune vil reducere sit eget energiforbrug og CO 2 udledning p\u00e5 lige fod med dets borgere og erhvervsliv. Syddjurs Kommune vil skabe rammer for \u00f8get anvendelse af vedvarende energi i kommunen. Syddjurs Kommune \u00f8nsker med sin klimaindsats at skabe gode vilk\u00e5r for v\u00e6kst for kommunens erhvervsliv og samtidige skabe v\u00e6rdi for kommunens borgere. Syddjurs Kommune \u00f8nsker gennem strategiske samarbejder med virksomheder, foreninger og organisationer at skabe vilk\u00e5r for en \u00f8get klimaindsats. Syddjurs Kommune har indg\u00e5et nedenst\u00e5ende forpligtende aftaler p\u00e5 klima og energiomr\u00e5det. Aftale om DN Klimakommune Borgmesterpagten \n\n"}