{"classes":[{"id":"84.10.00","title":"Valg til skolebestyrelser og ungdomsskolebestyrelser i almindelighed"}],"title":"Skolebestyrelsesvalg","text":" I henhold til Lov om folkeskolen afholdes der valg til skolebestyrelserne p\u00e5 kommunens folkeskoler hvert 4. \u00e5r. Der har v\u00e6ret valg til skolebestyrelserne i for\u00e5et 2014. Der vil blive orienteret yderligere om afholdelse af valget p\u00e5 de respektive skolers hjemmesider\/for\u00e6ldreintra. Valgperiode De nyvalgte skolebestyrelser tiltr\u00e6der 1. august 2014 og valgperioden slutter 31. august 2018. Valgprocedure Valg til skolebestyrelserne sker i l\u00f8bet af for\u00e5ret efter valg\u00e5r til byr\u00e5det ved en n\u00e6rmere udarbejdet valgprocedure og tidsplan. Valgbestyrelse Til forest\u00e5else af valget neds\u00e6ttes for den enkelte skole en valgbestyrelse best\u00e5ende af skolens leder, den afg\u00e5ende skolebestyrelsesformand samt en repr\u00e6sentant valgt af byr\u00e5det. Byr\u00e5dets repr\u00e6sentant er formand for valgbestyrelsen. Byr\u00e5det har den 5.12.2013 udpeget repr\u00e6sentanter til valgbestyrelserne. \n\n"}