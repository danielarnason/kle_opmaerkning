{"classes":[{"id":"09.02.00","title":"Godkendelsespligtige listevirksomheder i almindelighed"}],"title":"Revurdering af Novopans milj\u00f8godkendelse","text":" Novopan Tr\u00e6industri A-S: Opstart af revurdering af milj\u00f8godkendelse Syddjurs Kommune, Team Milj\u00f8 tager milj\u00f8godkendelsen af Novopan Tr\u00e6industri A-S, Fabriksvej 2, Pindstrup, 8550 Ryomgaard, op til revurdering. Ved revurderingen overf\u00f8res, \u00e6ndres eller slettes vilk\u00e5r i milj\u00f8godkendelsen, og der kan meddeles nye vilk\u00e5r. Endvidere kan revurderingen f\u00f8re til en opdatering af den milj\u00f8tekniske beskrivelse. Revurderingen forventes f\u00e6rdig i for\u00e5ret 2015. N\u00e5r revurderingen af milj\u00f8godkendelsen er f\u00e6rdig, bliver afg\u00f8relsen annonceret med en klagefrist p\u00e5 4 uger. \u00d8nsker du forinden at modtage udkastet til afg\u00f8relse, skal du allerede rette henvendelse til Syddjurs Kommune indenfor 2 uger fra datoen af denne annoncering. Det giver dig mulighed for at kommentere p\u00e5 udkastet inden for 4 uger fra modtagelsen. Det skal desuden oplyses, at enhver har ret til at se og kommentere sagens akter. Aktindsigt kan opn\u00e5s ved henvendelse til Team Milj\u00f8 i Syddjurs Kommune. De \u00f8nskede dokumenter vil, hvis det er muligt, blive fremsendt digitalt ellers vil der kunne aftales tid til gennemsyn p\u00e5 R\u00e5dhuset i Ebeltoft. Retten til at se sagens akter, sker med de begr\u00e6nsninger, der fremg\u00e5r af offentlighedsloven, forvaltningsloven og lov om aktindsigt i milj\u00f8oplysninger. Det g\u00e6lder b\u00e5de i forhold til udkastet til afg\u00f8relse samt sagens akter. Syddjurs Kommunes afg\u00f8relse i sagen offentligg\u00f8res udelukkende p\u00e5 www.syddjurs.dk. Kommentarer, sp\u00f8rgsm\u00e5l og anmodninger om at se sagens akter eller at f\u00e5 tilsendt udkastet til afg\u00f8relse skal rettes til: Team Milj\u00f8 Syddjurs Kommune Hovedgaden 77 8410 R\u00f8nde tlf.: 87 53 54 10 natur.miljoe@syddjurs.dk. \n\n"}