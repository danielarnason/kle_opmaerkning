{"classes":[{"id":"27.60.04","title":"Kropsb\u00e5rne hj\u00e6lpemidler"}],"title":"Leverand\u00f8r af personlige kropsb\u00e5rne hj\u00e6lpemidler","text":" Kommunen har aftaler med bestemte leverand\u00f8rer om at levere hj\u00e6lpemidler til en bestemt pris. Du kan frit v\u00e6lge en anden leverand\u00f8r, med mindre kommunen har et hj\u00e6lpemiddel, der er magen til det, som det du selv \u00f8nsker at anskaffe. Kommunen betaler for det bedst egnede og billigste hj\u00e6lpemiddel. V\u00e6lger du at k\u00f8be et dyrere produkt, m\u00e5 du selv betale forskellen i prisen. Skal du selv betale en del af prisen, g\u00f8r du det direkte til leverand\u00f8ren. Leverand\u00f8ren sender regningen med kommunens andel af betalingen til kommunen. Det skal st\u00e5 p\u00e5 regningen, hvis du har betalt en del af anskaffelsesprisen. Du skal v\u00e6re opm\u00e6rksom p\u00e5, at du som udgangspunkt ikke kan f\u00e5 betalt hj\u00e6lpemidler, som du har k\u00f8bt, inden du har f\u00e5et bevillingen fra kommunen. Du kan f\u00e5 refunderet en del af forskellen i prisen, hvis f\u00f8lgende punkter er opfyldt: du leverer hj\u00e6lpemidlet tilbage til kommunen inden for fire \u00e5r din ekstraudgift er p\u00e5 mere end 2.500 kroner hj\u00e6lpemidlet er p\u00e5 grund af ekstraudgift blevet mere anvendelig for en anden bruger Kommunen har indg\u00e5et leverand\u00f8raftale p\u00e5 diabetesprodukter, inkontinensprodukter og ortop\u00e6diske hj\u00e6lpemidler, hvilket betyder, at disse hj\u00e6lpemidler med fordel kan k\u00f8bes hos: Diabetesprodukter (Mediq Danmark) Inkontinensprodukter (Abena) . Inkontinensprodukter (SCA) Ortop\u00e6diske hj\u00e6lpemidler (Bandagistcentret) Din personlige \u00f8konomi har ikke indflydelse p\u00e5, om du kan f\u00e5 et hj\u00e6lpemiddel. Hj\u00e6lpen er skattefri, og det er gratis at l\u00e5ne hj\u00e6lpemidler samt at f\u00e5 engangshj\u00e6lpemidler\/naturalhj\u00e6lp af kommunen. \n\n"}