{"classes":[{"id":"27.66.08","title":"Magtanvendelse, voksne"}],"title":"Karina Krause Halvorsen og hendes kolleger g\u00f8r Syddjurs til landets mest n\u00e6nsomme kommune","text":" N\u00e6sten alt plejepersonale i Syddjurs Kommune er blevet undervist i N\u00e6nsom N\u00f8dv\u00e6rge af Karina Krause Halvorsen. Det har resulteret i mere arbejdsgl\u00e6de og en nedgang i antallet af magtanvendelser p\u00e5 borgere, der lider af sygdommen demens. De kan reagere fysisk i konflikt situationer, og N\u00e6nsom N\u00f8dv\u00e6rge er fysisk selvforsvar, som beskytter b\u00e5de medarbejderen og den demente. For 5 \u00e5r siden bes\u00f8gte social- og sundhedshj\u00e6lper p\u00e5 Roseng\u00e5rden Karina Krause Halvorsen REHAB messen. Her stiftede hun f\u00f8rste gang bekendtskab med N\u00e6nsom N\u00f8dv\u00e6rge, - et redskab for ansatte i \u00e6ldre- og hjemmeplejen med det form\u00e5l at undg\u00e5 un\u00f8dvendig magtanvendelse. Hun blev fascineret af teknikken, der g\u00e5r ud p\u00e5 fysisk at agere efter at beskytte sig selv og hendes kolleger i en pleje situation. Karina Krause Halvorsen udtaler: - Jeg s\u00e5 store fordele ved teknikken i mit arbejde med demensramte borgere. Tidligere havde vi ofte konflikt h\u00e5ndtering med dem, da sygdommen kan medf\u00f8re sv\u00e6re adf\u00e6rdsm\u00e6ssige problemer. Det var frustrerende for personalet s\u00e5vel som for de demente. Jeg og flere af mine kolleger kunne f\u00f8le os utrygge og nerv\u00f8se for at g\u00e5 ind til en eller flere beboere. Hun pr\u00e6senterede N\u00e6nsom N\u00f8dv\u00e6rge for hendes leder, som s\u00e5 en id\u00e9 i at investere i uddannelsen af Karina Krause Halvorsen. N\u00e6nsom N\u00f8dv\u00e6rge er en teknik, som beskytter b\u00e5de medarbejderen og den demente, n\u00e5r en fysisk konflikt situation opst\u00e5r. Karina Krause har i dag undervist n\u00e6sten alle hendes kolleger i kommunen i N\u00e6nsom N\u00f8dv\u00e6rge, som har taget begejstret imod teknikken. Hun har ogs\u00e5 bidraget til Syddjurs Kommunes udvikling af et E-Learning program henvendt til plejepersonale, der skal arbejde med demente. Syddjurs Kommunes m\u00e5ls\u00e6tning om at v\u00e6re landets mest n\u00e6nsomme kommune er ikke l\u00e6ngere blot et ambiti\u00f8st m\u00e5l men ogs\u00e5 et realistisk. Udvalgsformand Ole Bollesen udtaler: - Selvf\u00f8lgelig skal man g\u00f8re alt for at undg\u00e5 magtanvendelse overfor demente \u00e6ldre. Og hvis det er n\u00f8dvendigt, skal det v\u00e6re s\u00e5 n\u00e6nsomt som muligt og med respekt for den demente. Derfor er jeg glad for, at vi med N\u00e6nsom N\u00f8dv\u00e6rge kan se en nedgang i antallet af magtanvendelser af demente i Syddjurs Kommune. Det er gl\u00e6deligt, n\u00e5r man t\u00e6nker p\u00e5, at antallet af \u00e6ldre borgere med demens i vores kommune er stigende. Karina Krause Halvorsen holder i dag hendes kolleger opdateret p\u00e5 teknikken. Hun tager l\u00f8bende ud til kolleger og instruerer samt st\u00e5r til r\u00e5dighed for sp\u00f8rgsm\u00e5l og r\u00e5dgivning. For yderligere oplysninger kontakt Karina Krause Halvorsen p\u00e5 telefon 22 99 99 12 eller mail kkh@syddjurs.dk \n\n"}