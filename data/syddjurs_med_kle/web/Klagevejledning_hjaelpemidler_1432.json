{"classes":[{"id":"27.60.00","title":"Hj\u00e6lpemidler, forbrugsgoder, boligindretning m.v. i almindelighed"}],"title":"Klagevejledning - hj\u00e6lpemidler","text":" Modtager du en afg\u00f8relse du har behov for at dr\u00f8fte eller \u00f8nsker at klage over, kan du rette henvendelse til Visitation og hj\u00e6lpemiddelafdelingen, Tlf.: 87535740, kl. 8.30-12.00, ondage er lukket. eller til Kropsb\u00e5rne hj\u00e6lpemidler, Tlf: 87535859, kl. 8.30-12, onsdage er lukket. Du kan klage b\u00e5de skriftligt og mundtligt. Du kan sende klagen til: Syddjurs Kommune Visitation og hj\u00e6lpemidler Hovedgaden 77 8410 R\u00f8nde Vi skal have modtaget din klage inden 4 uger, fra du har modtaget vores afg\u00f8relse. N\u00e5r vi har modtaget din klage, vil vi se p\u00e5 din sag igen og tage stilling til, om vi kan give dig helt eller delvist medhold i din klage. Hvis vi \u00e6ndrer afg\u00f8relsen, vil du f\u00e5 besked om det inden 4 uger. Hvis vi ikke \u00e6ndrer afg\u00f8relsen, sender vi din klage til Ankestyrelsen inden 4 uger sammen med papirerne i sagen. Hvis sagen tilg\u00e5r Ankestyrelsen, vil b\u00e5de du og kommunen f\u00e5 besked, n\u00e5r der foreligger en afg\u00f8relse. \n\n"}