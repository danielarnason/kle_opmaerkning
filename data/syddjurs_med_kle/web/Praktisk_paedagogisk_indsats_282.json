{"classes":[{"id":"27.27.09","title":"Familiebehandling"}],"title":"Praktisk p\u00e6dagogisk indsats","text":" B\u00e5de et \u00f8nske fra familien og en bekymring fra familier\u00e5dgiveren kan v\u00e6re baggrund for en henvisning til Familiev\u00e6rket. I begge situationer tager samarbejdet med familien udgangspunkt i familiens ressourser, erfaringer og \u00f8nsker for fremtiden, og kombineres Familier\u00e5dgivningens evt. krav om forandring. St\u00f8tten retter sig mod for\u00e6ldrenes samspil med barnet. St\u00f8tten kan ogs\u00e5 best\u00e5 i at hj\u00e6lpe familien med at skabe overblik og struktur i hverdagen. Ofte er der behov for, at familiekonsulenten agerer rollemodel, dvs. ved direkte at vise hvordan forskellige situationer kan h\u00e5ndteres. Andre for\u00e6ldre har mere behov for, at de fastholdes i at udf\u00f8re deres for\u00e6ldreopgaver. St\u00f8tte kan ogs\u00e5 dreje sig om: At b\u00f8rnene kommer i fritidsaktiviteter, l\u00e6gebes\u00f8g, tr\u00e6ning af familien i at tage p\u00e5 ture for at bryde en evt. isolation, arbejde med kulturelle barrierer, vejledning om \u00f8konomi, reng\u00f8ring, hygiejne m.v. Der kan v\u00e6re behov for at ledsage for\u00e6ldrene til m\u00f8der vedr. b\u00f8rnene, og st\u00f8tte samarbejde med daginstitution og skole. Private og offentlige netv\u00e6rk inddrages i udstrakt grad. For\u00e6ldrehj\u00e6lp kan ikke tr\u00e6de i stedet for bost\u00f8tteordning og hjemmehj\u00e6lpsordning. Sammen med familien og familier\u00e5dgiveren vurderes det l\u00f8bende, om der sker udvikling\/forandring i retning af de f\u00e6lles m\u00e5l, og dette er bestemmende for varigheden af forl\u00f8bet N\u00e5r der ydes for\u00e6ldrehj\u00e6lp er der i s\u00e6rlig grad behov for, at der st\u00f8ttes op om familien p\u00e5 de arenaer, hvor barnet kommer. Det forventes, at effekten af for\u00e6ldrehj\u00e6lp skal kunne ses p\u00e5 andre omr\u00e5der af barnets liv. \n\n"}