{"classes":[{"id":"18.01.00","title":"Ungdomsskolens generelle og overordnede forhold i almindelighed"}],"title":"\u00c5rets Ildsj\u00e6l leder Syddjurs Ungdomsskole","text":" Syddjurs Ungdomsskoles leder Anders Stenumgaard Lind, blev i dag d. 7. maj, p\u00e5 Ungdomsskoleforeningens landsm\u00f8de i Nyborg, tildelt titlen som \u00c5rets Ildsj\u00e6l . Denne pris tilfaldt Anders bl.a. for hans nyt\u00e6nkende og enest\u00e5ende ungdomsprojekt; The Anholt Project. Ikke mindre end 4 uafh\u00e6ngige institutioner og personer havde valgt at nominere Anders som \u00c5rets Ildsj\u00e6l , hvilket aldrig f\u00f8r er sket, fort\u00e6ller Ungdomsskoleforeningens konsulent S\u00f8ren Hanmann Larsen, som var med til at overr\u00e6kke Anders den fornemme pris. N\u00e5r valget g\u00e5r til Anders Lind, som \u00c5rets Ildsj\u00e6l er det det p\u00e5 baggrund i de ting han g\u00f8r for hans medarbejdere i Syddjurs Ungdomsskole, b\u00f8rn og unge i kommunen, og ikke mindst de tiltag og projekter, som han altid - med stor passion - involverer sig i, b\u00e5de inden og uden for Syddjurs Kommune. Heri blandt og ikke mindst de store nationale- og internationale ungdomsprojekter, som han har v\u00e6ret involveret i siden 1996, heri blandt det store internationale ungdoms- og forskningsprojekt, The Anholt Project, som er st\u00f8ttet med midler fra EU programmet Aktive Unge , fort\u00e6ller ungdomsskolens bestyrelsesformand Ronnie Moslund p\u00e5 vegne af ungdomsskolebestyrelsen, medlemmer fra LU: Norddjurs, Syddjurs, Odder og Aarhus, samt ledere og medarbejdere fra Syddjurs Ungdomsskole. Anders er en person, som er i stand til at omdanne sp\u00e6ndende og vilde tanker og id\u00e9er, og form\u00e5 at f\u00f8re dem ud i livet. Anders har v\u00e6ret drivkraften i et \u00f8-projekt, som mange inden for det formelle og uformelle uddannelsessystem, i b\u00e5de ind- og udland, positivt snakker om. Han hentede unge mennesker fra 6 europ\u00e6iske lande, som af forskellige \u00e5rsager havde det sv\u00e6rt i sociale sammenh\u00e6nge. Han samlede dem p\u00e5 Anholt, hvor de unge i 2 uger skulle skabe deres eget mini-samfund med egne love og regler, uden indblanding fra ledere og andre voksne som deltog i projektet. Projektet har givet de unge en \u00f8jen\u00e5bner og ikke mindst v\u00e6ret med til at give dem troen p\u00e5 sig selv; at de er noget og at de kan noget! Samtidig har han form\u00e5et, med stor succes, at komme t\u00e6ttere p\u00e5 m\u00e5let i form af en gyldig dokumentation for v\u00e6rdien af de uformelle l\u00e6ringsmetoder, som blev brugt i Anholt-projektet samt en dokumentation af v\u00e6rdien af det p\u00e6dagogiske relationsarbejde, afslutter Ronnie Moslund. Prisen som \u00c5rets Ildsj\u00e6l i Ungdomsskolerne tildeles hvert \u00e5r til en person, som har ydet en s\u00e6rlig indsats for den kommunale ungdomsskole. The Anholt Project, part II, som blev filmet af et professionelt engelsk filmhold, studeret og observeret af forskere og universitetsstuderende f\u00f8r under og efter projektets start er ved at blive redigeret og vil munde ud i en 45 minutters dokumentarfilm, som f\u00e5r pr\u00e6miere sidst p\u00e5 m\u00e5neden. L\u00e6s mere om ungdoms- og forskningsprojektet p\u00e5 ungdomsskolens hjemmeside ungsyddjurs.dk. Udover dokumentarfilmen er der udgivet en forskningsrapport, som ogs\u00e5 er at finde p\u00e5 ungsyddjurs.dk. Sidst men ikke mindst udgives der ogs\u00e5 en bog, som ogs\u00e5 vil v\u00e6re at finde p\u00e5 ungdomsskolens hjemmeside inden l\u00e6nge. Tillykke Anders. Af Malene Prang, sekret\u00e6r i Syddjurs Ungdomsskole og Mads Saavedra H\u00f8yberg, PR koordinator i Syddjurs Ungdomsskole \n\n"}