{"classes":[{"id":"24.05.00","title":"Turisme i almindelighed"}],"title":"Stigning i overnattende g\u00e6ster p\u00e5 Djursland","text":" Det dejlige sommervejr er nok ikke g\u00e5et n\u00e6sen forbi nogle p\u00e5 Djursland. De nyeste tal for overnattende g\u00e6ster fra Danmarks Statistik bekr\u00e6fter, at der er bel\u00e6g for begejstringen. Der er v\u00e6kst i turismen p\u00e5 Djursland - Danmarks Natursk\u00f8nne N\u00e6se. Is\u00e6r campingpladserne oplever stigning De samlede overnatningstal for juli 2013 fra Danmarks Statistik viser en v\u00e6kst p\u00e5 Djursland p\u00e5 lige over 17% i forhold til \u00e5ret f\u00f8r. Heraf ligger campingpladserne i top med en stigning p\u00e5 n\u00e6sten 21% sammenlignet med 2012. Tallene viser, at stigningen har v\u00e6ret st\u00f8rst i Norddjurs Kommune med n\u00e6sten 35.000 flere overnattende end \u00e5ret f\u00f8r. Den udvikling kan campingejer Helle Lip fra Grenaa Strand Camping nikke genkendende til: Vores tal viser ogs\u00e5 denne fremgang. Stigningen i \u00e5r skyldes prim\u00e6rt et stort ryk ind af nordm\u00e6nd kombineret med det gode vejr i skoleferieperioden. Jeg oplever, at nordm\u00e6ndene er meget trofaste, og de er ligeglade med afstand. Hvis de kan lide et sted kommer de igen, og n\u00e6ste gang tager de venner, familie og bekendte med sig. Nordm\u00e6ndene har virkelig f\u00e5et \u00f8je p\u00e5 Djursland . I tr\u00e5d med erfaringen p\u00e5 Grenaa Strand Camping viser tallene, at alene norske camping-overnatninger er steget 26% sammenlignet med sidste \u00e5r, og Norge er med 13.187 overnattende g\u00e6ster det udenlandske marked, der leverer flest overnattende campingg\u00e6ster til Djursland. Holland og Sverige er mindre markeder, men ogs\u00e5 her er der v\u00e6kst. Turismedirekt\u00f8r Flemming Rasmussen ser en klar sammenh\u00e6ng mellem markedsf\u00f8ringsaktiviteterne og de positive overnatningsresultater: Vi kan allerede nu se resultater af det m\u00e5lrettede kampagnearbejde p\u00e5 de udenlandske markeder. Vi har for eksempel v\u00e6ret med p\u00e5 en kampagne i Holland, hvor vi har fokuseret p\u00e5 camping. Vi kan se p\u00e5 de seneste overnatningstal, at der alene p\u00e5 hollandske campingg\u00e6ster har v\u00e6ret en stigning p\u00e5 46,6% fra 2416 g\u00e6ster i 2012 til 3543 g\u00e6ster i 2013 Der er ogs\u00e5 en stigning hos hoteller og feriecentre is\u00e6r i Syddjurs Kommune. Endelig er der lystb\u00e5dehavnene som alene har haft en stigning p\u00e5 13% sammenlignet med 2012. Den positive udvikling forts\u00e6tter Der er sat nogle ambiti\u00f8se m\u00e5l op for overnatning p\u00e5 Djursland. M\u00e5let er intet mindre end 400.000 flere overnattende g\u00e6ster p\u00e5 Djursland fra 2010 og frem til 2015. Turismedirekt\u00f8r Flemming Rasmussen ser meget positivt p\u00e5 den gode udvikling, der er p\u00e5 Djursland: De helt nye overnatningstal viser, at turismen p\u00e5 Djursland er i v\u00e6kst, og jeg tror p\u00e5, at det forts\u00e6tter. Dette skyldes blandt andet, at vi har i disse \u00e5r mulighed for at igangs\u00e6tte nye markedsf\u00f8ringsaktiviteter b\u00e5de p\u00e5 det danske og p\u00e5 de udenlandske markeder som led i den st\u00f8rre turismestrategi V\u00e6kst gennem oplevelser - og s\u00e5 g\u00f8r det selvf\u00f8lgelig heller ikke noget, at vi i denne s\u00e6son har v\u00e6ret begunstiget med mange solskinstimer . Djursland udpeget Djursland er udpeget som et af to st\u00e6rke kystferieomr\u00e5der i Midtjylland, hvor der skal ske et markant l\u00f8ft i turismen over de n\u00e6ste \u00e5r. Det betyder \u00f8get offentlig investering i turismen og \u00f8get fokus p\u00e5 turismens betydning for Djursland. Markedsf\u00f8ring af ferie p\u00e5 Djursland, b\u00e5de i Danmark og i udlandet, er en meget vigtigt ingrediens i opskriften p\u00e5 at blive Danmarks 4. st\u00f8rste kystferieomr\u00e5de i 2015. For yderligere oplysninger kontakt Turismedirekt\u00f8r Flemming Rasmussen p\u00e5 tlf. 2336 5653. \n\n"}