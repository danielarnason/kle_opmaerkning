{"classes":[{"id":"84.10.00","title":"Valg til skolebestyrelser og ungdomsskolebestyrelser i almindelighed"}],"title":"Foredrag og valg af for\u00e6ldre til ungdomsskolebestyrelsen","text":" Foredrag og valg af for\u00e6ldre til ungdomsskolebestyrelsen mandag d. 20. januar 2014 Syddjurs Ungdomsskole indbyder til foredragsaften for alle for\u00e6ldre til b\u00f8rn og unge i alderen 10 18 \u00e5r, samt valg af 4 for\u00e6ldrerepr\u00e6sentanter til ungdomsskolebestyrelsen mandag d. 20. januar 2014 kl. 19 21.30, i kantinen i ungdomsskolens lokaler p\u00e5 Maarupvej 3 i Kolind. TILMELDING VIA MAIL TIL: UNG@SYDDJURS.DK SENEST FREDAG D. 17. JANUAR 2014 Aftenens program: Velkomst og pr\u00e6sentation v\/ Anna Marie Mikkelsen, Bestyrelsesformand Anders Stenumgaard Lind, Ungdomsskoleleder. Ungdomsskole og skolereform NY Syddjurs Ungdomsskole Visioner og m\u00e5l 2014 2016 Valg af for\u00e6ldrerepr\u00e6sentanter til ungdomsskolebestyrelsen Der skal v\u00e6lges 4 repr\u00e6sentanter, 1 fra hvert ungdomsskoledistrikt. Foredrag med Diana Teresa: Teenager st\u00f8j eller harmoni i familien Om Diana Teresa: Mor, forfatter, mentor, foredragsholder, spirituel, coach, blogger, selvst\u00e6ndig, Cand.jur. Diana Teresa er f\u00f8dt i 1963 og gift for anden gang. Hun er mor til Niels (1993) og Claudia (1997). Diana Teresa er uddannet jurist og i 23 \u00e5r ansat i en stor nordisk koncern i henholdsvis lederjob og specialistfunktion. Teenager - st\u00f8j eller harmoni i familien Uanset om du er mor, far, bonusfor\u00e6lder, fraskilt eller enefors\u00f8rger har du sikkert oplevet, at det kan v\u00e6re udfordrende at have en teenager i huset. Livet med en teenager i huset er helt anderledes end livet med et mindre barn. M\u00e5ske genkender du bekymringer som: Hvor meget og hvordan skal jeg f\u00f8lge op p\u00e5 min tee agers skolegang? Klarer mit barn sig godt nok socialt? Har min teenager gode, n\u00e6re venner, er han i yderkanten af en gruppe eller m\u00e5ske ligefrem ensom? Hvorfor har min teenager udviklet sig til en hustyran? Hvad kan jeg g\u00f8re? Hvorfor er min teenager blevet s\u00e5 indelukket? Hvor bekymret skal jeg egentlig v\u00e6re for min teenager? Hvor og hvor mange gr\u00e6nser skal jeg s\u00e6tte for min teenager? Hvordan kan jeg bevare min teenagers tillid? Er jeg en god nok for\u00e6lder? Hvordan kan jeg undg\u00e5 at blive fyret som for\u00e6lder? Hvordan st\u00f8tter jeg bedst min teenager, s\u00e5 der kommer et selvst\u00e6ndigt, ansvarligt og lykkeligt menneske ud af det? Hvordan skaber\/bevarer\/udvikler jeg et k\u00e6rligt og n\u00e6rende forhold til min teenager? \n\n"}