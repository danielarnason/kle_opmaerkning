{"classes":[{"id":"17.01.04","title":"Skolestruktur"}],"title":"Ny skolestruktur i Ebeltoft","text":" Syddjurs Byr\u00e5d har den 24. februar 2011 besluttet at sende forslag til ny skolestruktur i Ebeltoft i h\u00f8ring i perioden 1. marts 29. april 2011. Forslaget indeb\u00e6rer: at Skelh\u00f8jeskolen og Toftevangskolen sammenl\u00e6gges til \u00e9n skole med \u00e9n ledelse og \u00e9n skolebestyrelse pr. 1. august 2012 at Skelh\u00f8jeskolen nedl\u00e6gges som selvst\u00e6ndig skole pr. 31. juli 2012 at Toftevangskolen nedl\u00e6gges som selvst\u00e6ndig skole pr. 31. juli 2012 at der i februar 2012 afholdes skolebestyrelsesvalg til den nye sammenlagte skole Forslaget sendes i offentlig h\u00f8ring og til udtalelse i de ber\u00f8rte skolebestyrelser. Alle borgere i Syddjurs Kommune er h\u00f8ringsberettigede i sagen og har dermed ret til at komme med indsigelser mod byr\u00e5dets beslutning. H\u00f8ringssvar og indsigelser vil blive forelagt udvalget for Familie og Institutioner den 9. maj 2011 og for Byr\u00e5det den 26. maj 2011, hvor endelig beslutning tr\u00e6ffes. I henhold til g\u00e6ldende regler for procedure og h\u00f8ringsfrister ved skolenedl\u00e6ggelser skal endelig beslutning om skolenedl\u00e6ggelser senest tr\u00e6ffes den 1. marts i det skole\u00e5r, hvori nedl\u00e6ggelsen vil finde sted. Ny skolestruktur i Ebeltoft kan derfor tidligst tr\u00e6de i kraft fra og med skole\u00e5r 2012-2013. H\u00f8ringssvar og eventuelle indsigelser sendes til Syddjurs Kommune, Hovedgaden 77, 8410 R\u00f8nde eller til syddjurs@syddjurs.dk senest den 29. april 2011. \n\n"}