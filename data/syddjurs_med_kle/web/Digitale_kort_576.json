{"classes":[{"id":"01.06.00","title":"Geografiske informationssystemer i almindelighed"}],"title":"Digitale kort","text":" Digitale kort er et tilbud til alle borgere om at se en r\u00e6kke af de oplysninger, Syddjurs Kommune har registreret p\u00e5 kort. Du kan for eksempel se luftfoto i meget h\u00f8j opl\u00f8sning, matrikelkort, natur- og milj\u00f8oplysninger, daginstitutioner og sev\u00e6rdigheder. I kortene er der mulighed for at s\u00f8ge p\u00e5 adresse, matrikelnummer eller en hel vej. Du kan ogs\u00e5 t\u00e6nde og slukke for forskellige kortlag, og se hvilke lokalplaner eller kommuneplanrammer der g\u00e6lder forskelllige steder, f.eks. p\u00e5 din egen ejendom. Du kan ogs\u00e5 benytte Hvad g\u00e6lder for min adresse . Kortene er vejledende, og du kan derfor ikke bruge dem som dokumentation. Lagene er ikke tegnet med samme n\u00f8jagtighed, derfor er det ikke altid sikkert, at kortene passer helt sammen n\u00e5r der zoomes langt ind. Hvis dine arealer ligger n\u00e6r kanten af et udpeget omr\u00e5de, skal du v\u00e6re s\u00e6rlig opm\u00e6rksom. Er du usikker p\u00e5 kortenes betydning er det en god id\u00e9 at kontakte kommunen. Kommuneplan Se og download kommuneplan temaer p\u00e5 interaktivt kort. Lokalplaner Find lokalplaner p\u00e5 et kort. Se din matrikel og f\u00f8lg link til BBR og vurderingen. Se ogs\u00e5 andre temakort og arealrestriktioner, som f.eks. 3 beskyttet natur, beskyttelseslinjer, vandl\u00f8b. Borgerservice og institutioner Se hvor de forskellige service tilbud er i Syddjurs Kommune. Historiske kort Se historiske kort og luftfotos fra ca. 1789 til i dag. \n\n"}