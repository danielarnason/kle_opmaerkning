{"classes":[{"id":"01.13.29","title":"U\u00f8nskede plantearter"}],"title":"Gyvel","text":" Problem-art M\u00e5ske er det en hjemmeh\u00f8rende art, der bare har f\u00e5et bedre vilk\u00e5r med klima\u00e6ndringer og f\u00e6rre gr\u00e6ssende dyr i landskabet. For den \u00f8vrige natur, og specielt den t\u00f8rre natur, der er karakteristisk for Syddjurs Kommune, er det et stort problem.. V\u00e6rdifulde naturtyper Hvis den ikke bek\u00e6mpes, danner den flere meter h\u00f8je, ugennemtr\u00e6ngelige krat, hvor stort set intet andet vokser. Det sker desv\u00e6rre is\u00e6r p\u00e5 mange af de mest v\u00e6rdifulde naturtyper, som heder, overdrev og andre varme, t\u00f8rre omr\u00e5der, der ellers kunne huse et sp\u00e6ndende liv af sj\u00e6ldne planter og dyr. Kv\u00e6lstof fra luften Ligesom andre arter i \u00e6rteblomstfamilien er den i stand til at optage kv\u00e6lstof fra luften. Den g\u00f8der derfor jorden p\u00e5 l\u00e6ngere sigt og g\u00f8r det sv\u00e6rere at genskabe den oprindelige n\u00e6ringsfattige natur. Gyvel er let giftig og smager grimt, og den er derfor sv\u00e6r at bek\u00e6mpe med kreatur- eller hestegr\u00e6sning. Mange steder er det derfor n\u00f8dvendigt at sl\u00e5 den med maskiner. P\u00e5 den m\u00e5de f\u00e5r man dog stimuleret fr\u00f8ene i jorden til at spire, og s\u00e5 har man startet en ny tilgroning. Bek\u00e6mpelse For at bek\u00e6mpe gyvel effektivt er det ofte n\u00f8dvendigt med f\u00e5re- eller gedegr\u00e6sning, og helst sl\u00e5ning hvert \u00e5r s\u00e5 planterne ikke n\u00e5r at s\u00e6tte nye fr\u00f8. Men fr\u00f8ene kan bevare spiringsevnen i mindst 20 \u00e5r, s\u00e5 selv med den optimale bek\u00e6mpelse vil det vare \u00e5rtier f\u00f8r gyvel kan v\u00e6re bek\u00e6mpet. \n\n"}