{"classes":[{"id":"27.15.12","title":"Frivilligt socialt arbejde"}],"title":"Vejledning til ans\u00f8gningsblanket og ans\u00f8gninger","text":" Noter til ans\u00f8gningsblanketten om st\u00f8tte til frivilligt socialt arbejde i Syddjurs Kommune: M\u00e5lgruppe Hvilken social gruppe retter indsatsen sig imod (\u00e6ldre, b\u00f8rn og unge, syge, handicappede, flygtninge\/indvandrere eller andre)? Brugere Her anf\u00f8res kun, hvor mange medlemmer og brugere af de ans\u00f8gte aktiviteter mm., der er bosiddende i Syddjurs Kommune. Aktiviteter Angiv hver enkelt aktivitet, arrangement eller projekt, der s\u00f8ges st\u00f8tte til. Effekt Vil indsatsen medvirke til mere aktivitet i foreningen, flere aktive deltagere, f\u00e5r deltagerne bedre r\u00e5d til at deltage i aktiviteten, vil foreningen kunne tilbyde bedre aktivitet eller lign.? Udgifter Angiv de samlede udgifter, der budgetteres med for hver enkelt aktivitet et realistisk sk\u00f8n over udgifterne er OK. Indt\u00e6gter Deltagerbetaling\/egenbetaling angives samlet for alle aktiviteter, der s\u00f8ges st\u00f8tte til. Bel\u00f8bet m\u00e5 gerne v\u00e6re ansl\u00e5et med et realistisk sk\u00f8n. Deltagerbetaling\/egenbetaling er ikke et krav for at opn\u00e5 18 st\u00f8tte. Andre indt\u00e6gter fra Syddjurs Kommune kan f. eks. v\u00e6re via Folkeoplysningsloven. Indt\u00e6gter fra andre kommuner kan f. eks. v\u00e6re forventet st\u00f8tte til foreninger, der d\u00e6kker et st\u00f8rre geografisk omr\u00e5de f. eks hele Djursland eller hele \u00d8stjylland med aktiviteter, der benyttes af Syddjurs Kommunes borgere. Landsd\u00e6kkende og regionsd\u00e6kkende organisationer, der s\u00f8ger st\u00f8tte til ikke-lokale aktiviteter skal ikke redeg\u00f8re for dette punkt. Sponsorindt\u00e6gter - f. eks. st\u00f8tte til de planlagte aktiviteter fra velg\u00f8rende fonde og foreninger (Lions Club, Rotary eller andre). Ogs\u00e5 her m\u00e5 man gene angive et forventet bel\u00f8b). Forventet st\u00f8tte fra 18 Ans\u00f8geren b\u00f8r s\u00f8ge om et realistisk bel\u00f8b i forhold til foreningens st\u00f8rrelse, aktiviteternes omfang og i forhold til tidligere modtaget st\u00f8tte til aktiviteter af samme art. Indt\u00e6gter i alt Samment\u00e6llingen af alle indt\u00e6gterne skal svare til samment\u00e6llingen af alle udgifterne ovenfor, der kan ikke budgetteres med uoplyste overskud eller underskud. Udbetaling For at st\u00f8tten kan udbetales, skal ans\u00f8geren have et CVR-nummer og en NemKonto. CVR-nr. f\u00e5s hos Erhvervs- og Selskabsstyrelsen, og foreningens pengeinstitut kan registrere foreningskontoen som NemKonto, n\u00e5r CVR-nummeret er p\u00e5 plads. Ansvarlig Hvis ans\u00f8geren ikke er en forening eller organisation med en valgt formand, skal en ansvarlig person underskrive ans\u00f8gningen. Denne person er ansvarlig for, at anvendelsen af den tildelte st\u00f8tte sker i henhold til ans\u00f8gningen. Husk ogs\u00e5 at: Hvis en ans\u00f8gning er uklar eller mangelfuld, vil Frivillighedsr\u00e5det kunne indhente de manglende oplysninger hos ans\u00f8geren. Det kan anbefales at indsende ans\u00f8gningen i god tid inden ans\u00f8gningsfristen. Dato for ans\u00f8gningsfrister annonceres i Adresseavisen. N\u00e5r Syddjurs Kommune har modtaget ans\u00f8gningen, vil ans\u00f8geren modtage en kvittering for at ans\u00f8gningen er modtaget Ans\u00f8gning kan indsendes via e-mail p\u00e5 adressen syddjurs@syddjurs.dk eller pr. post til Syddjurs Kommune Hovedgaden 77 8410 R\u00f8nde att. Kulturafdelingen \n\n"}