{"classes":[{"id":"09.02.00","title":"Godkendelsespligtige listevirksomheder i almindelighed"}],"title":"Gr\u00f8nt regnskab","text":" De gr\u00f8nne regnskaber skal give offentligheden let tilg\u00e6ngelig information om virksomhedernes milj\u00f8forhold. Form\u00e5let er at forbedre borgernes muligheder for at f\u00f8lge virksomhedernes milj\u00f8arbejde samt inspirere virksomhederne til at s\u00e6tte indsatsen for milj\u00f8et i system og opn\u00e5 forretningsm\u00e6ssige fordele. Regnskabet opg\u00f8r bl.a. virksomhedens forbrug af energi, vand og r\u00e5varer samt virksomhedens affald og forurening. Virksomheden skal indberette sit gr\u00f8nne regnskab digitalt via www.virk.dk . Reglerne for udarbejdelse af gr\u00f8nt regnskab fremg\u00e5r af Milj\u00f8ministeriets bekendtg\u00f8relse nr. 210 af 3. marts 2010 om visse listevirksomheders pligt til at udarbejde gr\u00f8nt regnskab. Af bekendtg\u00f8relsens bilag 1 fremg\u00e5r, hvilke virksomheder, der skal lave gr\u00f8nt regnskab. \n\n"}