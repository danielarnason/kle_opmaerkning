{"classes":[{"id":"88.00.00","title":"Kommunens indk\u00f8b og udbud i almindelighed"}],"title":"EU udbud p\u00e5 levering af elektronisk journalsystem til tandplejen","text":" Offentligt udbud nr. 2014\/S 086-150839 i henhold til Europa-Parlamentets og R\u00e5dets direktiv nr. 2004\/18\/EF af 31. marts 2004 og lovbekendtg\u00f8relse nr. 712 af 15. juni 2011 om samordning af fremgangsm\u00e5derne ved indg\u00e5else af offentlige vareindk\u00f8bskontrakter, offentlige tjenesteydelseskontrakter og offentlige bygge- og anl\u00e6gskontrakter (Udbudsdirektivet). Opgaven: Syddjurs Kommune (SDK) og Norddjurs Kommune (NDK) \u00f8nsker at indk\u00f8be et elektronisk journalsystem til brug i de kommunale tandplejer samt i den f\u00e6lles tandreguleringsklinik, der gennem en samarbejdsaftale drives af Syddjurs Kommune. Systemet skal v\u00e6re et standardsystem, som leverand\u00f8ren kan dokumentere anvendes hos andre kommuner eller lignende i dag. Der \u00f8nskes alts\u00e5 ikke bud fra leverand\u00f8rer, som \u00f8nsker at udvikle et nyt elektronisk journalsystem. Kontakt: Sp\u00f8rgsm\u00e5l samt tilbud bedes rettet til udbudskonsulent Karin Sonne p\u00e5 e-mail adressen indkob@syddjurs.dk . Svar p\u00e5 sp\u00f8rgsm\u00e5l vil l\u00f8bende blive offentliggjort her p\u00e5 siden, dog senest den 10. juni 2014. Tilbudsfrist: den 16. juni 2014 kl. 12.00. Tilbuddet bedes m\u00e6rket med EU udbud 2014\/S 086-150839Tilbud p\u00e5 elektronisk journalsystem til den kommunale tandpleje . Tildelingskriterie: det \u00f8konomisk mest fordelagtige tilbud. Sp\u00f8rgem\u00f8de den 14. maj 2014 - fysisk m\u00f8de og live stream video her p\u00e5 siden Der blev afholdt et sp\u00f8rgem\u00f8de den 14. maj 2014 kl. 10.00 p\u00e5 adressen Lundbergsvej 2, 8400 Ebeltoft, Byr\u00e5dssalen. Sp\u00f8rgem\u00f8det blev streamet live og kan ses nedenfor. Seneste svar p\u00e5 sp\u00f8rgsm\u00e5l den 10.06.2014, se vedh\u00e6ftede fil. \n\n"}