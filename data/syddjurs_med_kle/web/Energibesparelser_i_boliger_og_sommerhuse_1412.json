{"classes":[{"id":"82.09.01","title":"Energibesparende foranstaltninger, kommunens ejendomme og lokaler"}],"title":"Energibesparelser i boliger og sommerhuse","text":" Er du interesseret i at energioptimere din bolig eller dit sommerhus, er der hj\u00e6lp at hente b\u00e5de i forhold til inspiration, r\u00e5dgivning og finansiering. Inspiration Det kan v\u00e6re sv\u00e6rt at overskue hvor, hvorn\u00e5r og hvordan det er mest fornuftigt at energirenovere. P\u00e5 Energistyrelsens hjemmeside er der r\u00e5d og vejledning til dig med interesse i at energioptimerer din bolig. Der er bl.a. inspiration at hente i Energistyrelsens Guide til energimodernisering . I h\u00e6ftet Spar penge og energi i dit sommerhus Anbefalinger til energiforbedringer i sommerhuset er der anbefalinger om bl.a. solvarme, solceller, vinter nedlukning, ventilation, efterisolering, varmepumper, br\u00e6ndeovne, samt udlejnings- og forsikringsaspekter. H\u00e6ftet fokuserer p\u00e5, hvordan sommerhusejere lettest og bedst kommer i gang med at spare energi og penge i sommerhuset, og der er meget at hente. R\u00e5dgivning Du kan modtage gratis r\u00e5dgivning fra Energitjenesten. Du har b\u00e5de muligheden for at ringe for svar p\u00e5 sp\u00f8rgsm\u00e5l p\u00e5 tlf. 70 333 777 eller at f\u00e5 en energir\u00e5dgiver ud og se p\u00e5 din bolig. For n\u00e6rmere oplysninger bes\u00f8g da energitjenesten.dk . Finansiering Inden du begynder at energirenovere, b\u00f8r du unders\u00f8ge dine muligheder for st\u00f8tte til finansiering. Alt efter hvilke energitiltag du \u00f8nsker at udf\u00f8re, er der gode muligheder for at modtage st\u00f8tte. Du har mulighed for at modtage tilskud fra energiselskaberne. Alle danske energiselskaber har pligt til at deltage i Danmarks nedbringelse af CO 2 -udslippet, og det kan de ikke g\u00f8re uden boligejernes hj\u00e6lp. Hos nogle energiselskaber skal man v\u00e6re kunde for at modtage tilskud, hos andre skal man ikke. Hvis du ikke kan f\u00e5 tilskud til dit energitiltag hos dit eget energiselskab, kan det derfor betale sig at unders\u00f8ge mulighed for tilskud hos andre. Det er dog vigtigt at du ikke igangs\u00e6tter arbejde eller k\u00f8ber materiale, inden du har ans\u00f8gt om tilskud. F\u00f8lgende fremgangsm\u00e5de skal f\u00f8lges: For oplysninger om hvad de enkelte energiselskaber tilbyder af tilskud, kan energihjem.dk eller energisparesiden.dk v\u00e6re behj\u00e6lpelig. Som en del af V\u00e6kstplan DK er h\u00e5ndv\u00e6rkerfradraget blevet genindf\u00f8rt i 2013 og 2014. Udgiften til arbejdsl\u00f8n bliver trukket fra det bel\u00f8b, du skal betale skat af. Hvis du fx. har haft en l\u00f8nudgift p\u00e5 15.000 kroner, sparer du ca. 5.000 kroner i skat. For fleres oplysninger bes\u00f8g da skat.dk . \n\n"}