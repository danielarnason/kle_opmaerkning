{"classes":[{"id":"32.18.08","title":"Merudgifter for voksne med nedsat funktionsevne"}],"title":"Merudgifter ved varig sygdom\/handicap","text":" Har du et handicap, kan du f\u00e5 hj\u00e6lp til udgifter, der er en konsekvens af funktionsneds\u00e6ttelsen Er du mellem 18 og 65 \u00e5r, og har du en varigt nedsat fysisk og\/eller psykisk funktionsevne, skal kommunen d\u00e6kke dine n\u00f8dvendige merudgifter ved den daglige livsf\u00f8relse efter servicelovens paragraf 100, n\u00e5r merudgiften er en f\u00f8lge af din nedsatte funktionsevne, og hvis de sk\u00f8nnede merudgifter udg\u00f8r mindst 6.000 kroner per \u00e5r. Det er en betingelse, at udgiften ikke kan d\u00e6kkes efter anden lovgivning eller andre bestemmelser i lov om social service. Om du er berettiget til at f\u00e5 d\u00e6kket dine merudgiftsydelser, afh\u00e6nger af din eventuelle f\u00f8rtidspensionsordning eller om hvis du er modtager af hj\u00e6lperordningen, BPA efter servicelovens paragraf 96. Hvad kan du f\u00e5 tilskud til? Merudgiften skal v\u00e6re en konsekvens af din nedsatte funktionsevne. Det vil sige, at der skal v\u00e6re tale om udgifter, som du ikke ville have haft, hvis ikke det var for den nedsatte funktionsevne. Der kan for eksempel v\u00e6re tale om udgifter til kostpr\u00e6parater og di\u00e6tpr\u00e6parater, medicin, bekl\u00e6dning med videre. Kan du f\u00e5 d\u00e6kket dine merudgifter? Det er kommunens socialfaglige r\u00e5dgiver, der ud fra dine oplysninger samt en vurdering af din funktionsevne tager stilling til, om du er omfattet af bestemmelserne om merudgifter efter servicelovens paragraf 100. Kontakt Myndighedsafdelingen Social og voksen-handicap Tlf. 8753 5460 \n\n"}