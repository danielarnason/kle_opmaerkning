{"classes":[{"id":"27.57.00","title":"Botilbud i almindelighed"}],"title":"Bof\u00e6llesskabet Ebeltoft","text":" Ebeltoft Bof\u00e6llesskab er et tilbud til personer med udviklingsh\u00e6mning. Her er 12 lejligheder med tek\u00f8kken, bad, stue og sovev\u00e6relse. Vi har f\u00e6lles k\u00f8kkener og dagligstuer. Beliggende i den sydlige ende af Ebeltoft med udsigt til skoven. M\u00e5ls\u00e6tning Ebeltoft Bof\u00e6llesskab skal v\u00e6re et rart sted at bo, hvor hver enkelt beboer f\u00f8ler sig tryg og f\u00e5r den n\u00f8dvendige p\u00e6dagogiske hj\u00e6lp og st\u00f8tte. Vi mener, at alle har mulighed for at udvikle sig, og det st\u00f8tter vi op om. M\u00e5lgruppe Der er 12 beboere i Ebeltoft Bof\u00e6llesskab, fordelt p\u00e5 2 huse med 6 lejligheder i hvert hus. Her er ansat 6 p\u00e6dagogiske medarbejdere med varieret timetal De fleste beboere er tilknyttet dagtilbud og k\u00f8rer selv frem og tilbage med bus. Som udgangspunkt st\u00e5r beboerne selv st\u00e5 op om morgenen og s\u00f8rger selv for morgenmad. Beboerne skiftes til at lave aftensmadmad med p\u00e6dagogisk st\u00f8tte. P\u00e6dagogik og metoder Vi har udgangspunkt i principperne i Det-kan-nytte samt neurop\u00e6dagogikken. Vores udgangspunkt er, at beboerne alle har en udviklingsalder og en levealder, der ikke p\u00e5 alle punkter stemmer overens. Vi tager udgangspunkt i beboernes udviklingsalder og har fokus p\u00e5 n\u00e6rmeste udviklingszone. Vi anvender jeg-st\u00f8ttende samtaler og k\u00e6reste samtaler, og st\u00f8tter beboerne i de gode relationer og i at vedligeholde og udvikle deres netv\u00e6rk, b\u00e5de i og udenfor bof\u00e6llesskabet. Ydelser og indhold Vi er et botilbud under 85. Vi udarbejder \u00e5rligt handleplaner for den p\u00e6dagogiske indsats i samarbejde med dagtilbud og sagsbehandler. Beboerne f\u00e5r i forn\u00f8dent omfang hj\u00e6lp til indk\u00f8b og madlavning, og laver p\u00e5 skift mad til hele gruppen (6 beboere). Vi tilbyder desuden hj\u00e6lp til styring af \u00f8konomi, ledsagelse til l\u00e6ge mv., til l\u00e6sning af breve fra det offentlige og til indk\u00f8b af t\u00f8j, gaver mv. Vi hj\u00e6lper i det hele taget beboerne med at strukturere og overskue hverdagen, s\u00e5 de kan v\u00e6re rustet til at tage ansvar for eget liv. Cirka en gang om m\u00e5neden afholder vi cafe aften, hvor beboerne m\u00f8des med andre borgere fra bof\u00e6llesskaber og borgere i egen bolig fra Syddjurs Kommune. Vi tager gerne p\u00e5 ture til zoologiske haver, museer, sommerland mv. i bof\u00e6llesskabets egen bus. Vi holder sommerfester, afholder julearrangement med for\u00e6ldre og p\u00e5r\u00f8rende, og fejrer nyt\u00e5rsaften sammen. Cirka to gange om \u00e5ret har vi en f\u00e6lles arbejdsdag hvor beboere og personale sammen rydder op i og omkring husene. Vi er altid lydh\u00f8re overfor beboernes ideer og \u00f8nsker til aktiviteter. Personale Der er i vid udstr\u00e6kning 2 personaler p\u00e5 arbejde i tidsrummet 15-21. Mange formiddage er der personale som kan ledsage til l\u00e6ge mv. Alle fastansatte hjemmevejledere er p\u00e6dagogisk uddannet, mens vikarer er uuddannede. \n\n"}