{"classes":[{"id":"13.05.18","title":"Individuel handicapk\u00f8rsel for sv\u00e6rt bev\u00e6gelsesh\u00e6mmede"}],"title":"Handicapk\u00f8rsel","text":" Rejsen foreg\u00e5r fra gaded\u00f8r til gaded\u00f8r i gadeniveau. Trapper og lignende skal du kunne klare ved egen hj\u00e6lp eller med visiteret medhj\u00e6lp. Hvad kan ordningen bruges til? Du kan bruge handicapk\u00f8rsel til fritidsform\u00e5l. Det er for eksempel bes\u00f8g hos venner og familie, indk\u00f8b, fysioterapi, tandl\u00e6ge eller kulturelle aktiviteter. Kriterier for ordningen: fyldt 18 \u00e5r s\u00e5 sv\u00e6rt bev\u00e6gelsesh\u00e6mmet, at du ikke kan benytte offentlige transportmidler k\u00f8restolsbruger eller have et ganghj\u00e6lpemiddel, som er bevilget af kommunen handicappet skal v\u00e6re langvarigt, det vil sige i mere end 1 \u00e5r. Du kan ikke f\u00e5 handicapk\u00f8rsel alene p\u00e5 baggrund af hjerte-lungelidelser, d\u00f8vhed, blindhed og demens. Lang afstand til offentlig transport berettiger heller ikke til optagelse i ordningen. Ans\u00f8gning: Hvis du \u00f8nsker at blive optaget i handicapk\u00f8rselsordningen, skal ans\u00f8gningsskemaet udfyldes. Skemaet skal sendes til: Syddjurs Kommune Visitation og Hj\u00e6lpemiddelafdelingen Hovedgaden 77 8410 R\u00f8nde Det er kommunen, der visiterer til ordningen. Opfylder du betingelserne for at komme med i k\u00f8rselsordningen, sendes der besked til Midttrafik. Hvad koster det? N\u00e5r du er blevet optaget i k\u00f8rselsordningen f\u00e5r du tildelt 104 ture om \u00e5ret. Bem\u00e6rk, at hver tur t\u00e6ller for \u00e9n - dvs. at n\u00e5r du skal frem og tilbage er det 2 ture. N\u00e5r alle dine ture er brugte, kan du ikke k\u00f8re med handicapk\u00f8rsel resten af kalender\u00e5ret. Ved \u00e5rsskiftet f\u00e5r du automatisk 104 nye ture. Du m\u00e5 ikke overf\u00f8re ubrugte ture mellem 2 kalender\u00e5r. Du betaler 3 kr. pr. km, dog min. 30 kr. Du kan l\u00e6se mere om ordningen p\u00e5 Midttrafiks hjemmeside: www.midttrafik.dk \n\n"}