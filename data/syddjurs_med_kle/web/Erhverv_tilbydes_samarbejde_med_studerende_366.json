{"classes":[{"id":"24.10.05","title":"Erhvervsudviklingsaktiviteter"}],"title":"Erhverv tilbydes samarbejde med studerende","text":" Kunne du t\u00e6nke dig at samarbejde med en eller flere studerende? Har din virksomhed \u2013 ligesom mange andre \u2013 for travlt med den daglige drift til at I kaster jer over de gode id\u00e9er, der ligger i skuffen og bare venter p\u00e5 at blive f\u00f8rt ud i livet? Hvis ja - s\u00e5 har vi et godt tilbud til dig! Syddjurs Kommune og Syddjurs Udviklingspark iv\u00e6rks\u00e6tter nu et initiativ, der skal g\u00f8re det lettere for virksomhederne at samarbejde med studerende fra de videreg\u00e5ende uddannelser. Vi har allieret os med Studenterhus Aarhus, der til daglig udbyder uvildig vejledning og hj\u00e6lp til virksomheder med at afd\u00e6kke deres behov, m\u00e5lrette stillingsopslag og navigere i uddannelsesjunglen m.h.p. at rekruttere studerende til studiejobs, praktikpladser og projektsamarbejder. Din virksomhed f\u00e5r tilbudt et virksomhedsbes\u00f8g, hvor vi afd\u00e6kker jeres behov og udfordringer og dr\u00f8fter, hvordan en studerende eventuelt kan hj\u00e6lpe virksomheden \u2013 eksempelvis via et 6 m\u00e5neders gratis praktikforl\u00f8b, en projektopgave eller et timel\u00f8nnet studiejob. Hvis du vil h\u00f8re mere om dine muligheder, s\u00e5 kom til infom\u00f8de torsdag d. 24. april kl. 16.00 \u2013 17.30 i Syddjurs Udviklingspark, Fabriksvej 5 i M\u00f8rke. Tilmelding er ikke n\u00f8dvendig \u2013 der er plads til alle interesserede. \n\n"}