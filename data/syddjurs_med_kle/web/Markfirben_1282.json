{"classes":[{"id":"01.05.09","title":"Beskyttelse af plante- og dyrearter"}],"title":"Markfirben","text":" Markfirben( Lacerta agilis ) - foto Morten DD Kendetegn og levevis Markfirben kan, ud over st\u00f8rrelsen, kendes fra det mindre skovfirben p\u00e5 det bredere, fladere hoved, og p\u00e5 at hannen om for\u00e5ret og sommeren bliver smukt gr\u00f8n p\u00e5 hoved og forkrop. Markfirbenet er som regel hurtigt til at smutte i skjul, og kan v\u00e6re sv\u00e6rt at f\u00e5 at se. Men p\u00e5 lune for\u00e5rsdage og f\u00f8rst p\u00e5 efter\u00e5ret vil de tit kunne ses ligge og solbade p\u00e5 varme skr\u00e5ninger, sten og pletter med bar jord. Levested og forekomnst Markfirben lever i omr\u00e5der med varme, sydvendte skr\u00e5ninger, hvor den kan solbade og l\u00e6gge sine \u00e6g. Det kan v\u00e6re b\u00e5de de store skr\u00e6nter langs kysten og i grusgrave og sm\u00e5 vejskr\u00e6nter inde i landet. Arten er i tilbagegang i hele landet p\u00e5 grund af tilgroning med gr\u00e6sser og buske, men i Syddjurs Kommune er den meget almindelig i den sydlige del rundt om Ebeltoft Vig og langs \u00f8stkysten. Den kan s\u00e5ledes findes inde i Ebeltoft By og i hundredevis p\u00e5 skr\u00e6nterne p\u00e5 Helgen\u00e6s. \n\n"}