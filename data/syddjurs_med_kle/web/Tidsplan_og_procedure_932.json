{"classes":[{"id":"05.02.00","title":"Private f\u00e6llesveje\/stier i almindelighed"}],"title":"Tidsplan og procedure","text":" Byr\u00e5dets beslutning indeb\u00e6rer, at proceduren for omklassificering af offentlige boligveje til private f\u00e6llesveje igangs\u00e6ttes. Den endelige beslutning forventes f\u00f8rst truffet i for\u00e5ret 2018. Vejene skal v\u00e6re i en god og forsvarlig stand, inden de overdrages til privat vedligeholdelse. Derfor vil der p\u00e5 nogle veje ske en istands\u00e6ttelse, inden de overdrages. Kommunen udarbejder en forel\u00f8big tilstandsrapport for de enkelte veje, der skal dokumentere, at vejen med dens udstyr er i god og forsvarlig stand. Den forel\u00f8bige tilstandsrapport fremsendes til de ber\u00f8rte grundejere. Grundejerne f\u00e5r mindst 12 uger til at kommentere den forel\u00f8bige tilstandsrapport. Tilstandsrapporten udarbejdes p\u00e5 baggrund af Vejdirektoratets vejledning. Vejledningen kan ses p\u00e5 f\u00f8lgende link: http:\/\/vejregler.lovportaler.dk\/ShowDoc.aspx?q=tilstandsrapporter docId=vd-drift-tilstand-nedklas-full De ber\u00f8rte grundejere vil samtidig med den forel\u00f8bige tilstandsrapport f\u00e5 mulighed for at kommentere den p\u00e5t\u00e6nkte beslutning. Eventuelle kommentarer vil indg\u00e5 i byr\u00e5dets forhandling, inden byr\u00e5det i 2018 forventes at tr\u00e6ffe den endelige beslutning. De ber\u00f8rte grundejerne vil f\u00e5 direkte besked om den endelige beslutning. Tidshorisonten ser s\u00e5ledes ud: April 2014: Offentligg\u00f8relse p\u00e5 hjemmeside, hvilke veje, der p\u00e5t\u00e6nkes omklassificeret. Efter\u00e5ret 2016: Tilgr\u00e6nsende grundejere f\u00e5r mulighed for at kommenterer den p\u00e5t\u00e6nkte beslutning og den forel\u00f8bige tilstandsrapport. Grundejerne f\u00e5r direkte besked om dette. Der gives en h\u00f8ringsfrist p\u00e5 mindst 12 uger. For\u00e5ret 2017: Endelig tilstandsrapport sendes til tilgr\u00e6nsende grundejere. Der er mulighed for at p\u00e5klage tilstandsrapportens konklusioner til Vejdirektoratet. April 2018: Der tr\u00e6ffes endelig beslutning om omklassificering af offentlige boligveje til private f\u00e6llesveje. Den endelige beslutning kan, for s\u00e5 vidt ang\u00e5r retlige sp\u00f8rgsm\u00e5l, p\u00e5klages til Vejdirektoratet. Efter\u00e5ret 2018: Kommunen gennemf\u00f8rer de n\u00f8dvendige matrikul\u00e6re \u00e6ndringer og tinglysninger uden udgift for grundejerne. \n\n"}