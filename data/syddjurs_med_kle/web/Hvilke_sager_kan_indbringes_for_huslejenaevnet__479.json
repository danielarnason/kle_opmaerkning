{"classes":[{"id":"03.09.15","title":"Huslejen\u00e6vnets oprettelse og funktion"}],"title":"Hvilke sager kan indbringes for huslejen\u00e6vnet?","text":" B\u00e5de lejer og udlejer kan som udgangspunkt indbringe sager for huslejen\u00e6vnet. Huslejen\u00e6vnets sekretariat kan alene vejlede generelt. Vejledningen kan f.eks. g\u00e5 ud p\u00e5, hvilke typer af sager, der kan indbringes, og om sagsgangen i n\u00e6vnet mv. Hvis du \u00f8nsker at indbringe en sag for huslejen\u00e6vnet, skal du f\u00f8rst afklare, om der er en konflikt. Med andre ord skal du som lejer indledningsvis kontakte din udlejer eller som udlejer indledningsvis kontakte din lejer og s\u00f8ge en l\u00f8sning, f\u00f8r du eventuelt henvender dig til huslejen\u00e6vnet. I nogle typer af konflikter g\u00e6lder der dog frister for udlejerens indbringelse af sagen for huslejen\u00e6vnet. Udlejeren skal i disse tilf\u00e6lde v\u00e6re opm\u00e6rksom p\u00e5 at indbringe konflikten for n\u00e6vnet inden udl\u00f8bet af indbringelsesfristen. Hvis huslejen\u00e6vnet vurderer, at egentlig bevisf\u00f8relse er n\u00f8dvendig, f.eks. i form af vidneafh\u00f8ringer, syn og sk\u00f8n m.v., kan n\u00e6vnet afslutte sagsbehandlingen med at afvise sagen. Du m\u00e5 i s\u00e5 fald indbringe sagen for Boligretten i Randers, hvis ud \u00f8nsker en afg\u00f8relse. Huslejen\u00e6vnet kan behandle sager om f.eks.: Huslejens st\u00f8rrelse Udlejers varsling af lejeforh\u00f8jelser, herunder efterlevelse af frister for indsigelse og indbringelse Iv\u00e6rks\u00e6ttelse af forbedringer, der vil medf\u00f8re lejeforh\u00f8jelse Antennebidrag Regnskaber for bl.a. varme og vand, herunder lejers efterlevelse af indsigelsesfrist over for udlejer og udlejers efterlevelse af indbringelsesfrist for n\u00e6vnet. Regnskaber for konti til ind- og udvendig vedligeholdelse Lejers r\u00e5deret til at gennemf\u00f8re forbedringsarbejder mod godtg\u00f8relse Pligt til renholdelse, vedligeholdelse og fornyelse Pligt til istands\u00e6ttelse ved fraflytning Lejers krav p\u00e5 tilbagebetaling af depositum ved fraflytning Overtr\u00e6delse af husordenen. En konflikt herom kan alene indbringes af udlejeren *)Forh\u00e5ndsgodkendelse af leje efter boligreguleringslovens 25d efter anmodning fra en ejer af en ejerbolig eller en andelshaver i en andelsboligforening med brugsret til en beboelseslejlighed. *)Efter boligreguleringslovens 39, stk. 1, udg\u00f8r gebyret for huslejen\u00e6vnets behandling af en s\u00e5dan sag 3.500 kr., der reguleres p\u00e5 baggrund af nettoprisindekset fra 2012 og fremefter. Adgang til forh\u00e5ndsgodkendelse g\u00e6lder kun for ejere, der p\u00e5 ans\u00f8gningstidspunktet ikke ejer andre udlejede ejerboliger. Huslejen\u00e6vnet kan ikke tage stilling til f.eks.: Ret til opsigelse og oph\u00e6velse, fremleje, bytte og forts\u00e6ttelse af lejem\u00e5l, men dog visse konflikter om opsigelse af lejem\u00e5l for v\u00e6relser Forholdsm\u00e6ssigt afslag i lejen p\u00e5 grund af mangler ved det lejede Inddrivelse af pengekrav Svamp : Ved begrundet mistanke om svampeangreb skal udlejeren kontaktes. Huslejen\u00e6vnet og beboerklagen\u00e6vnet har normalt ikke mulighed for at konstatere, om en bolig har svamp, herunder skimmelsvamp. Kommunen f\u00f8rer imidlertid tilsyn med, at bygninger, der benyttes til bolig og ophold, ikke er sundhedsfarlige ved deres indretning og beliggenhed, og kommunen kan i den konkrete situation gribe ind over for fugt og skimmelsvampev\u00e6kst. I tilf\u00e6lde af svamp kan lejeren eller udlejeren derfor rette henvendelse til: Norddjurs Kommune, Norddjurs@norddjurs.dk telefonnummer 89 59 10 00. Syddjurs Kommune, Syddjurs@syddjurs.dk telefonnummer 87 53 50 00. \n\n"}