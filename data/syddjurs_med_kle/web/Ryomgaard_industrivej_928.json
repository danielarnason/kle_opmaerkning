{"classes":[{"id":"13.06.02","title":"Salg af jord"}],"title":"Ryomgaard - industrivej","text":" Syddjurs Kommune udbyder nu velbeliggende erhvervsgrunde i Ryomg\u00e5rd. Grundene ligger i Ryomg\u00e5rd, lige ved siden af materielg\u00e5rden, i et allerede etableret erhvervsomr\u00e5de. Beliggenhed : Industrivej i Ryomg\u00e5rd, matr. nr. 1mk og 1et, Ryomg\u00e5rd Hgd, Marie Magdalene St\u00f8rrelse : Matr. 1mk: 44.380 m2 heraf vej: 508 m2 Matr. 1et: 28.262 m2 heraf vej: 3378 m2 Vejledende pris : Matr. 1mk: 3.729.120 kr. Matr. 1et: 2.115.140 kr. Ejendommene kan k\u00f8bes samlet eller hver for sig. Tilbud skal tydeligt angive, hvilken matr. der afgives tilbud p\u00e5. Alle priser er eksklusiv tilslutningsafgifter til kloak, el, vand og varme. St\u00f8rrelsen af disse afgifter fasts\u00e6ttes af forsyningsselskaberne. Salg sker efter en indledende budrunde. Salg vil som udgangspunkt ske til den \/ de tilbudsgivere, der afgiver det mest fordelagtige bud, forst\u00e5et som den h\u00f8jeste pris pr. kvm og \/ eller h\u00f8jeste pris for et samlet areal. Syddjurs Kommune har dog ret til at v\u00e6lge det bud, som efter saglige kriterier passer bedst og beh\u00f8ver s\u00e5ledes ikke v\u00e6lge det h\u00f8jeste bud. Syddjurs Kommune kan ligeledes afvise et\/ flere\/alle bud. Et bud betragtes som v\u00e6rende givet, n\u00e5r en underskrevet tilbudsblanket eller lignende kommer s\u00e6lger i h\u00e6nde. Anvendelse : Til industri og erhverv. Frist for afgivelse af bud er 10. oktober 2013. Bud sendes p\u00e5 mail til direktionssekretariat@syddjurs.dk . Bud skal v\u00e6re skriftlige og angive et fast bel\u00f8b. Indkomne bud er fortrolige, indtil salg har fundet sted. Hvis der ikke indkommer bud inden fristens udl\u00f8b, vil grundene efterf\u00f8lgende blive udbudt i almindeligt til den n\u00e6vnte vejledende pris. Materiale Hent salgsmateriale indeholdende tingbogsattest, salgsbetingelser, tilbudsblanket mv S\u00e6rlige opm\u00e6rksomhedspunkter : Byggepligt og tilbagek\u00f8bsret : K\u00f8ber skal bebygge grunden. Byggeri skal v\u00e6re f\u00e6rdiggjort senest 3 \u00e5r fra overtagelsesdagen. Hvis dette krav ikke overholdes eller k\u00f8ber \u00f8nsker at videres\u00e6lge grunden ubebygget kan kommunen kr\u00e6ve grunden tilbagesk\u00f8det til salgsprisen. I forbindelse med handlen tinglyses servitut herom. \n\n"}