{"classes":[{"id":"03.12.20","title":"Beboerklagen\u00e6vnets oprettelse og funktion mv."}],"title":"Beboerklagen\u00e6vn ","text":" Hvad er beboerklagen\u00e6vnet, og hvad kan beboerklagen\u00e6vnet hj\u00e6lpe med? Beboerklagen\u00e6vnet best\u00e5r af en formand og af to andre medlemmer. Beboerklagen\u00e6vnet behandler som f\u00f8rste instans en r\u00e6kke konflikter mellem lejere og udlejere. N\u00e6vnet er dermed en domstolslignende instans og ikke en klagemyndighed. N\u00e6vnet betegnes et tvisten\u00e6vn . Beboerklagen\u00e6vnet behandler alene konflikter mellem lejere og udlejere i almene boliger inden for almenlejelovens omr\u00e5de. Herunder h\u00f8rer almene boliger, der ejes af en boligorganisation, en kommune eller region eller en selvejende institution. Bor du til leje i en privatejet udlejningsejendom, er det derimod huslejen\u00e6vnet, der tr\u00e6ffer afg\u00f8relse. Beboerklagen\u00e6vnet er en selvst\u00e6ndig instans og ikke en del af den kommunale forvaltning, men n\u00e6vnet f\u00e5r sekretariatsbistand fra kommunen. I Norddjurs Kommune og i Syddjurs Kommune er beboerklagen\u00e6vnet f\u00e6lleskommunalt. Det f\u00e6lleskommunale beboerklagen\u00e6vn for Djursland har et f\u00e6lles sekretariat med postadresse i Syddjurs Kommune. Hvor og hvordan henvender man sig? Se n\u00e6rmere under punkterne: Hvilke sager kan indbringes for beboerklagen\u00e6vnet? Hvordan indbringes en sag, og hvad koster det? \n\n"}