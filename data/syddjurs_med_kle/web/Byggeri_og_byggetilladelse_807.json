{"classes":[{"id":"02.34.02","title":"Byggetilladelse"}],"title":"Byggeri og byggetilladelse","text":" Regler for byggeri af begr\u00e6nset kompleksitet Der skelnes i byggelovgivningen mellem henholdsvis kompliceret byggeri og byggeri af begr\u00e6nset kompleksitet. Dette afsnit omhandler byggeri af begr\u00e6nset kompleksitet, hvilket indbefatter\u00a0enfamiliehuse og sommerhuse og dertilh\u00f8rende sekund\u00e6re sm\u00e5bygninger. Underafsnittene i menuen til venstre skildrer, hvorn\u00e5r byggearbejderne foruds\u00e6tter godkendelse fra Syddjurs Kommune og beskriver de almindelige krav til omfanget og indhold af ans\u00f8gningsmaterialet. Omfang af ans\u00f8gningsmateriale for erhvervs- og etageboligbyggeri er derimod n\u00e6rmere beskrevet under erhvervsportalen . Byggesagsbehandling af\u00a0byggeri af begr\u00e6nset kompleksitet Ved enfamilie- og sommerhuse samt dertilh\u00f8rende sm\u00e5bygninger skal kommunen alene foretage en vurdering af bygningen i relation til de bebyggelsesregulerende bestemmelser i forbindelse med byggesagsbehandlingen. Bygherren skal dog fortsat dokumentere, at samtlige relevante tekniske sagsforhold er overholdt. Ved f\u00e6rdigg\u00f8relsen af byggearbejdet skal den tekniske dokumentation herfor (inkl. underskrevet tro og love erkl\u00e6ring) indsendes til kommunen, der arkiverer materialet p\u00e5 sagen. S\u00e5fremt byggearbejdet foruds\u00e6tter dispensation fra en teknisk lovbestemmelse, skal der fortsat ans\u00f8ges om dispensation derfor. \u00a0 \n\n"}