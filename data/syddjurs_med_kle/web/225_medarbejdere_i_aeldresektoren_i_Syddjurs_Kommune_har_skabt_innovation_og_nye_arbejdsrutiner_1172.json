{"classes":[{"id":"27.42.00","title":"Plejeboliger og plejehjem i almindelighed"}],"title":"225 medarbejdere i \u00e6ldresektoren i Syddjurs Kommune har skabt innovation og nye arbejdsrutiner","text":" Over det sidste halvandet \u00e5r har medarbejderne i plejeboligerne v\u00e6ret p\u00e5 jagt efter forbedringer og ikke mindst l\u00f8sninger til hverdagens udfordringer. Det har skabt nye rutiner og nye tiltag med motivation og arbejdsgl\u00e6de som resultat. 48 arbejdsgrupper har v\u00e6ret i gang, fordelt mellem alle medarbejdere i plejeboligerne. Nye tiltag for beboerne og p\u00e5r\u00f8rende er blot nogle af resultaterne. Grupper har blandt andet arbejdet med informationsmateriale, velkomstfoldere, aktivitetsmuligheder og i det hele taget skabt grundlaget for at hverdagen er blevet bedre. Den store indsats har v\u00e6ret finansieret af Forebyggelsesfonden. Bedre og mere attraktive arbejdspladser Vi \u00f8nsker at skabe attraktive arbejdspladser og hele tiden holde fokus p\u00e5 at forbedre hverdagen for beboere, p\u00e5r\u00f8rende og medarbejdere siger udvalgsformand Ninna Thomsen, Syddjurs Kommune, og forts\u00e6tter alle dele er n\u00e5et. Med inddragelse af dem der er t\u00e6ttest p\u00e5 hverdagens udfordringer, har vi skabt sammenh\u00e6ng mellem det der er vigtigst og det der direkte kan \u00e6ndres i hverdagen. Samtidig har netop den t\u00e6tte inddragelse af medarbejderne skabt motivation og \u00f8get arbejdsgl\u00e6de, i en hverdag der er meget travl. Innovation baseret p\u00e5 hverdagens problemer har v\u00e6ret tilrettelagt for enkelte team. P\u00e5 baggrund af f\u00e6lles diskussioner, er arbejdsgrupper nedsat. Arbejdsgrupperne har konkretiseret problemstillinger, arbejdet med l\u00f8sningsforslag og derefter implementeret dem i hverdagen, sammen med de \u00f8vrige kolleger i teamet. F\u00e6llestillidsmand for FOA, Jette Vika J\u00f8rgensen har v\u00e6ret med i hele planl\u00e6gningen og siger de mange arbejdsgrupper, og den store efteruddannelse som Syddjurs Kommune har gennemf\u00f8rt det seneste halvandet \u00e5r har givet mange nye input, tiltag og aktiviteter rundt p\u00e5 centrene til gl\u00e6de for b\u00e5de beboere og personale. Kontakt For yderligere sp\u00f8rgsm\u00e5l kontakt: Udvalgsformand Ninna Thomsen, tlf. 86 34 39 49 Chef \u00e6ldre og sundhedsfremme Ingelise Juhl, tlf. 87 53 52 22, mobil 24 48 75 42 F\u00e6llestillidsmand FOA, Jette Vika J\u00f8rgensen, tlf. 87 53 60 61, mobil 23 30 72 96 \n\n"}