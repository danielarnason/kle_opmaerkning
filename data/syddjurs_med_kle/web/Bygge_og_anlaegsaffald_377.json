{"classes":[{"id":"07.17.18","title":"Bygge- og anl\u00e6gsaffald fra erhverv, genanvendelse mv."}],"title":"Bygge- og anl\u00e6gsaffald","text":" Bygge- og anl\u00e6gsaffald stammer fra nybyggeri, renovering eller nedrivning. Affaldet omfatter f.eks. beton, mursten, tegl, isolationsmaterialer samt asbest- og gipsholdige byggematerialer. Bygge- og anl\u00e6gsaffald skal sorteres og genanvendes i st\u00f8rst muligt omfang. Dette nedbringer m\u00e6ngden af affald til forbr\u00e6nding og deponering, og mindsker forbruget af nye ressourcer. For at opn\u00e5 succes med affaldssorteringen er det derfor vigtigt, at der p\u00e5 byggepladsen l\u00f8bende informeres om hvordan affaldet skal sorteres, hvilken container det skal i, og hvad der ikke m\u00e5 blandes sammen. Tydelig skiltning p\u00e5 containere er en god id\u00e9 b\u00e5de for h\u00e5ndv\u00e6rkernes, transport\u00f8rernes og \u00f8konomiens skyld. Anmeldelse Hvis renoveringen eller nedrivningen vedr\u00f8rer mere end 10 m\u00b2 af en bygning eller et anl\u00e6g, eller hvis arbejdet frembringer mere end 1 ton affald skal det anmeldes til Syddjurs Kommune. Endvidere er der krav om screening af bygninger og anl\u00e6g eller dele heraf, der er opf\u00f8rt eller renoveret i perioden 1950 til 1977. Viser screeningen at der kan forekomme PCB skal bygherren foretage en kortl\u00e6gning af bygningen eller anl\u00e6gget. Se mere om PCB her. Se anmeldelse bygge- og anl\u00e6gsaffald til h\u00f8jre \u00f8verst Der g\u00e6lder desuden s\u00e6rlige regler for jordflytning Bygge- og anl\u00e6gsaffald egnet til materialenyttigg\u00f8relse herunder genanvendeligt affald skal som hovedregel sorteres p\u00e5 byggepladsen, se nedenfor. Sortering af bygge- og anl\u00e6gsaffald egnet til materialenyttigg\u00f8relse herunder genanvendeligt bygge- og anl\u00e6gsaffald. I forbindelse med byggeaktiviteten skal der foretages en sortering af genanvendelige materialer p\u00e5 stedet, og som minimum kildesorteres i f\u00f8lgende rene affaldsfraktioner: 1. Natursten, fx granit og flint 2. Rene uglaserede tegl- og mursten 3. Rent beton 4. Blandinger af natursten, uglaseret tegl\/mursten og beton 5. Jern og metal 6. Gips 7. Stenuld 8. Jord 9. Asfalt 10. Blandinger af beton og asfalt Sortering af de rene bygge- og anl\u00e6gsmaterialer i de n\u00e6vnte ti dele kan undlades, hvis den samlede affaldsm\u00e6ngde fra det p\u00e5g\u00e6ldende bygge- og anl\u00e6gsarbejde ikke overstiger 1 ton. I s\u00e5 fald skal affaldet afleveres til sortering p\u00e5 godkendt behandlingsanl\u00e6g. Derudover vil der ofte forekomme andet genanvendeligt affald, som skal kildesorteres med henblik p\u00e5 genanvendelse fx: \u2022 H\u00e5rd PVC \u2022 Rent tr\u00e6 \u2022 Termoruder (m\u00e5 ikke indeholde PCB) \n\n"}