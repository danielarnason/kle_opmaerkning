{"classes":[{"id":"00.01.00","title":"Kommunens styrelse i almindelighed"}],"title":"Vision","text":" Den 31. august 2005 behandlede Den Politiske Styregruppe et opl\u00e6g til vision for Syddjurs Kommune. Det blev besluttet at anbefale overfor Sammenl\u00e6gningsudvalget, der tiltr\u00e6der den 1. januar 2006, at visionen skal v\u00e6re et b\u00e6rende element for Syddjurs Kommune i de kommende \u00e5r. Nedenfor kan du se visionens hovedoverskrifter. Du kan ogs\u00e5 se hele visionen her Syddjurs Kommunes vision Syddjurs Kommune er den attraktive ramme for at bo, leve og arbejde midt i den sk\u00f8nne natur, men t\u00e6t p\u00e5 storbyen. Bos\u00e6tning Borgerne oplever en kommune med stor mangfoldighed, hvor der er godt at bo. Natur Vores helt unikke natur og kulturarv vil vi bevare og g\u00f8re til et endnu st\u00f8rre aktiv for Syddjurs Kommune. N\u00e6rdemokrati og kultur Den politiske ledelse arbejder for en levende og velfungerende kommune, med inddragelse af borgerne som et b\u00e6rende element. Dialog med virksomheder, brugere og borgere skal sikre et f\u00e6lles ansvar for kommunens og lokalomr\u00e5dernes udvikling i forhold til b\u00e5de service, \u00f8konomi og kulturliv. Borgerservice og sundhedsfremme Kommunens servicetilbud til brugere i alle aldre er i konstant udvikling p\u00e5 en m\u00e5de, s\u00e5 tradition og fornyelse g\u00e5r h\u00e5nd i h\u00e5nd - og s\u00e5 sundhedsfremme og forebyggelse er integreret i tilbuddene. Uddannelse Kommunens unge skal opleve, at de er godt rustet til fortsat uddannelse efter grundskolen. De skal opleve, at de lokale uddannelsestilbud og n\u00e6rheden til \u00c5rhus giver dem en bred vifte af muligheder. Erhverv og turisme Kommunen f\u00f8rer en offensiv erhvervs- og turistpolitik, der skal sikre en fortsat v\u00e6kst og udvikling i kommunens erhvervsliv, s\u00e5 attraktive og dynamiske arbejdspladser fastholdes og nye tiltr\u00e6kkes. En god arbejdsplads. Kommunen er en attraktiv og dynamisk arbejdsplads med et h\u00f8jt fagligt niveau. \n\n"}