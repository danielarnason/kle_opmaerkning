{"classes":[{"id":"24.05.00","title":"Turisme i almindelighed"}],"title":"Ny app skal fremme turismen p\u00e5 Djursland","text":" Djursland udvalgt til at v\u00e6re del af stort Feel Like projekt. Djursland er netop blevet udvalgt til at v\u00e6re med i anden fase af det succesfulde projekt Feel Like der s\u00e6tter fokus p\u00e5 individuelle stemninger og oplevelser i turismemarkedsf\u00f8ringen. Markedsf\u00f8ring af Djursland p\u00e5 f\u00f8lelser og stemninger FeeI Like projektet kategoriserer oplevelser med udgangspunkt i g\u00e6stens stemninger, \u00f8nsker og behov. Feel Like tilgodeser at turister er forskellige mennesker med individuelle behov og f\u00f8lelser. I f\u00f8rste del af projektet blev der udviklet en test-applikation i f\u00e6llesskab med VisitAarhus, hvor attraktionerne blev markedsf\u00f8rt via f\u00f8lelser og stemninger. App en bekr\u00e6ftede behovet for Feel Like projektet. Turismedirekt\u00f8r Flemming Rasmussen fort\u00e6ller begejstret: F\u00f8rste del af Feel Like projektet blev afsluttet i august 2012 med gode resultater og vi er glade for at f\u00e5 lov til ogs\u00e5 at v\u00e6re med i fase2 og blandt andet forts\u00e6tte udviklingen af mobilweb. Jeg tror p\u00e5, at Feel Like kommer til at f\u00e5 stor betydning for markedsf\u00f8ringen af Djursland og, at det vil v\u00e6re et v\u00e6rkt\u00f8j som alle vores attraktioner, overnatningssteder og spisesteder vil f\u00e5 stor gl\u00e6de af . En personlig guide til turisterne p\u00e5 Djursland Udviklingen af et digitalt v\u00e6rkt\u00f8j der kan hj\u00e6lpe med skr\u00e6ddersyede ferieoplevelser vil forts\u00e6tte i fase 2. Derudover sikrer projektet, at g\u00e6sternes erfaringer kan deles med andre via en indbygget bruger-til-bruger kommunikation. Med Feel Like bliver der udviklet en ny digital, personlig guide, der f\u00f8lger med dig overalt via din smartphone, tablet eller pc og giver dig information og inspiration i forhold til lokalitetens oplevelsesmuligheder. Hvis en dansk b\u00f8rnefamilie p\u00e5 ferie p\u00e5 Djursland har brug for inspiration til at opleve noget med eks. fart over feltet indenfor en radius af 5 kilometer, s\u00e5 vil de i fremtiden v\u00e6re godt hjulpet af Feel Like . Feel Like vil g\u00f8re det muligt - som noget helt nyt - at foretage en s\u00f8gning der vil kunne tilgodese forskellige behov og stemninger indenfor samme familie , fort\u00e6ller Flemming Rasmussen. Feel Like over de n\u00e6ste 3 \u00e5r Danske Destinationer har modtaget en bevilling p\u00e5 3,5 millioner kroner fra Arbejdsmarkedets Feriefond. Danske Destinationer er et samarbejde mellem store danske turistdestinationer der tilsammen tegner sig for en tredjedel af alle overnatninger i Danmark og en fjerdedel af den samlede turismeoms\u00e6tning. Udover Destination Djursland deltager VisitAarhus, Destination Sydvestjylland, VisitNordsj\u00e6lland, VisitOdsherred, VisitAalborg, Destination Ringkj\u00f8bing Fjord og VisitM\u00f8n-Sydsj\u00e6lland i Feel Like . Projektet l\u00f8ber over en tre\u00e5rig periode frem til oktober 2015. I l\u00f8bet af de 3 \u00e5r vil projektet g\u00e5 fra at v\u00e6re lokalt forankret i de 8 deltagende destinationer til at v\u00e6re landsd\u00e6kkende. M\u00e5lgruppen vil det f\u00f8rste \u00e5r v\u00e6re b\u00f8rnefamilier, men vil i takt med udbredelsen af konceptet over den tre\u00e5rige periode ogs\u00e5 d\u00e6kke over voksne par uden b\u00f8rn, hvilket netop er de to store m\u00e5lgrupper som Djursland satser p\u00e5. For yderligere oplysninger kontakt Turismedirekt\u00f8r Flemming Rasmussen p\u00e5 mobil 23 36 56 53. \n\n"}