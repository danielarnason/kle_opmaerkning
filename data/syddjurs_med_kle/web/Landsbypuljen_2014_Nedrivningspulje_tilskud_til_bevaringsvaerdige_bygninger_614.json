{"classes":[{"id":"82.21.00","title":"Nedrivning af bygninger i almindelighed"}],"title":"Landsbypuljen 2014 \/ Nedrivningspulje, tilskud til bevaringsv\u00e6rdige bygninger","text":" Syddjurs Kommune kan igen fra januar 2014 yde tilskud til Nedrivning af tomme og forfaldne boliger Udvendige bygningsforbedringer Istands\u00e6ttelse af forsamlingshuse Nedrivning af erhverv beliggende i byer Oprydning og fjernelse af skrot og affald Det er et krav at ejendommene er beliggende i byer under 3.000 indbyggere eller i det \u00e5bne land. Dvs. Ebeltoft og Hornslet er ikke omfattet. For erhvervsbygninger er det yderligere en betingelse, at erhvervet er nedlagt, og at bygningerne er beliggende i byer med f\u00e6rre end 3.000 indbyggere. Dvs. der kan ikke ydes tilskud til nedrivning af erhvervsbygninger, herunder landbrugsbygninger, i det \u00e5bne land. Landsbypuljen for 2014 udg\u00f8r i alt 4,3 mio. kr. Midlerne skal v\u00e6re anvendt i 2014. Byr\u00e5det vedtog i m\u00f8de den 29. aug. 2013 f\u00f8lgende tildelingskriterier: Tomme og forfaldne boliger med en synlig beliggenhed, og hvor forfaldet har en afsmittende virkning p\u00e5 omgivelserne vil blive prioriteret h\u00f8jest. Boliger vil generelt blive prioriteret h\u00f8jere end erhverv. Erhvervsbygninger med en synlig beliggenhed vil blive prioriteret h\u00f8jest. Midlerne vil generelt blive prioriteret i omr\u00e5der, hvor der er en igangv\u00e6rende eller planlagt byfornyelse eller anden planl\u00e6gning i gang, herunder landsbylokalplaner. Frivillige nedrivninger uden opk\u00f8b prioriteres h\u00f8jest. Bygningsforbedring af bevaringsv\u00e6rdige ejendomme vil blive prioriteret h\u00f8jest. Bygningsforbedring i byer, hvor der er en igangv\u00e6rende eller planlagt byfornyelse i gang, prioriteres generelt. Skrot og affald der, har en synlig placering i forhold til det omkringliggende landskab, vil blive prioriteret h\u00f8jst. ANS\u00d8GNINGSPROCEDURE Ved ans\u00f8gning om tilskud til nedrivning fremsendes oplysning om ejendommens adresse og omfanget af de bygninger, der \u00f8nskes tilskud til. Alle henvendelser vil blive besigtiget og vil indg\u00e5 i en samlet prioritering. Ved ans\u00f8gning om tilskud til bygningsforbedring skal anvendes et s\u00e6rligt ans\u00f8gningsskema , som kan hentes nederst p\u00e5 denne side. Der kan tildeles et tilskud p\u00e5 25 % af de samlede udgifter inkl. moms til udvendige istands\u00e6ttelsesarbejder, herunder udgifter til ingeni\u00f8r, arkitekt o.lign. For bevaringsv\u00e6rdige ejendomme udg\u00f8r tilskudsbel\u00f8bet 33 %. Du kan se om din ejendom er udpeget som bevaringsv\u00e6rdig p\u00e5 Kulturstyrelsens database for fredede og bevaringsv\u00e6rdige bygninger. https:\/\/www.kulturarv.dk\/fbb\/index.htm;jsessionid=56999A50E20E78FFF3D07F58F528F44A Forsamligshuse og lign. vil blive prioriteret s\u00e6rligt h\u00f8jt. Ans\u00f8gningsskema og retningslinier for tildeling af st\u00f8tten kan ses og downloades nedest p\u00e5 siden. Ved ans\u00f8gning om tilskud til fjernelse af skrot og affald fremsendes oplysning om ejendommens adresse og omfanget af det, der \u00f8nskes fjernet. UDVALGET for Plan, Udvikling og Kultur prioriterede de f\u00f8rste ans\u00f8gninger om nedrivning samt tilskud til bygningsforbedringer i m\u00f8de den 5. februar 2014. Der gennemf\u00f8res en ny prioriteringsrunde i maj 2014. ANS\u00d8GNINGSFRIST - 2. RUNDE For at komme i betragtning til den n\u00e6ste udlodning af midler fra landsbypuljen skal ans\u00f8gningen v\u00e6re fremsendt inden den 15. april 2014 . Ans\u00f8gning sendes til Syddjurs Kommune, Hovedgaden 77, 8410 R\u00f8nde eller via mail til syddjurs@syddjurs.dk . Yderligere oplysninger om puljen kan f\u00e5s ved henvendelse til Udviklingskonsulent Alette Lena Skov-Hansen p\u00e5 telefon 87535058 eller gerne via mail til alsh@syddjurs.dk. Nedrivningsudgifterne inkl. r\u00e5dgiverhonorar d\u00e6kkes fuldt ud af Syddjurs Kommune, ligesom Syddjurs Kommune st\u00e5r for licitation, tilsyn og kontrol med bortskaffelse og deponering af nedrivningsmaterialet. \n\n"}