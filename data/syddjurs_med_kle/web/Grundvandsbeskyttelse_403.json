{"classes":[{"id":"09.08.22","title":"Grundvandskortl\u00e6gning"}],"title":"Grundvandsbeskyttelse","text":" Planl\u00e6gning af grundvandsbeskyttelse Baggrunden for planl\u00e6gningen er en geologisk kortl\u00e6gning, der fastl\u00e6gger s\u00e5rbare omr\u00e5der. Dette er fx omr\u00e5der uden et beskyttende lerlag. Grundvandskortl\u00e6gning Naturstyrelsen skal gennemf\u00f8re en grundvandskortl\u00e6gning i alle omr\u00e5der med s\u00e6rlige drikkevandsinteresser og indvindingsoplande til vandv\u00e6rker senest 2015. Naturstyrelsens og kommunens arbejde finansieres af drikkevandsafgiften p\u00e5 kr. 0,67\/m 3 som vandv\u00e6rkerne opkr\u00e6ver over vandprisen ind til udgangen af 2017. Ved Naturstyrelsens kortl\u00e6gning unders\u00f8ges: Grundvandsmagasiner Omfang af beskyttende lerlag over grundvandsmagasinerne Grund- og drikkevandskemiske forhold (vandets kvalitet) De hydrologiske forhold, dvs. grundvandsdannelse og grundvandets str\u00f8mningsforhold Nuv\u00e6rende arealanvendelse, der virker grundvandsbeskyttende eller grundvandstruende, samt forureningskilder Staten har udarbejdet et administrationsgrundlag for at sikre at kortl\u00e6gningen gennemf\u00f8res efter ensartede principper overalt i landet. Indsatsplaner Syddjurs Kommune skal, n\u00e5r Staten er f\u00e6rdig med grundvandskortl\u00e6gningen i 2015, udarbejde indsatsplaner til grundvandsbeskyttelse for omr\u00e5der med s\u00e6rlige drikkevandsinteresser og indvindingsoplande. Indsatsplanerne skal v\u00e6re f\u00e6rdige i 2017. Dette arbejde skal ske i samarbejde med interessenter, som har interesser i grundvandsbeskyttelsen eller arealanvendelsen, fx vandv\u00e6rker, landbruget og skovbruget. Kommunen har desuden efter vandforsyningsloven pligt til at neds\u00e6tte et koordinationsforum. Dette forum skal have forelagt de enkelte indsatsplaner inden de udsendes i offentlig h\u00f8ring og ved den endelige vedtagelse. Links til yderligere information Her kan du l\u00e6se mere om grundvandsbeskyttelse Her kan du l\u00e6se om kortl\u00e6gning af grundvandet Her kan du finde yderligere baggrundsinformation om kortl\u00e6gningen Her kan du finde oplysninger om vandboringer og geologi Her kan du finde oplysninger om de indsamlede geofysiske m\u00e5linger \n\n"}