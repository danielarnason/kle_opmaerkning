{"classes":[{"id":"29.21.04","title":"Genoptr\u00e6ning efter sundhedsloven"}],"title":"Ambulant genoptr\u00e6ning og taletr\u00e6ning for borgere med erhvervet hjerneskade","text":" Syddjurs Kommune tilbyder ambulant genoptr\u00e6ning og taletr\u00e6ning til borgere, der har f\u00e5et en hjerneskade. \u00a0 Hvem kan deltage? Voksne personer (18+), som har erhvervet sig en varig ikke fremadskridende hjerneskade. Det drejer sig om personer, som har f\u00f8lger efter Blodprop i hjernen Hjernebl\u00f8dning Hjernetraume efter ulykke, vold Infektion, iltmangel eller godartede svulster i hjernen \u00a0 At blive ramt af en hjerneskade kan v\u00e6re sv\u00e6rt for b\u00e5de den ramte og dennes p\u00e5r\u00f8rende, da det ofte medf\u00f8rer en \u00e6ndret hverdag. F\u00f8lgerne kan v\u00e6re st\u00f8rre eller mindre og kan have ramt forskellige funktioner i hjernen. Nogle f\u00f8lger er synlige, s\u00e5 som lammelser af kropsfunktioner. Andre f\u00f8lger er usynlige, s\u00e5 som evnen til at t\u00e6nke, huske, planl\u00e6gge og udtrykke sig, ligesom der kan v\u00e6re f\u00f8lelsesm\u00e6ssige \u00e6ndringer. Disse \u201dusynlige\u201d skader er ofte dem, der giver de st\u00f8rste vanskeligheder i dagligdagen, ligesom de kan v\u00e6re medvirkende til, at det kan v\u00e6re sv\u00e6rt at indg\u00e5 og bevare kontakten i sociale sammenh\u00e6nge. Hjerne- og Talehuset Genoptr\u00e6ningen og taletr\u00e6ningen forg\u00e5r i Hjerne- og Talehuset , som er beliggende i Tirstrup. \u00a0 Hjerne- og Talehuset har specialiseret sig indenfor neurorehabilitering, og er videncenter indenfor hjerneskadeomr\u00e5det i Syddjurs Kommune. I Hjerne- og Talehuset er der ansat ergo- og fysioterapeuter og talep\u00e6dagog med specialviden og erfaring indenfor de principper, der er g\u00e6ldende for rehabilitering og genoptr\u00e6ning af borgere med erhvervet hjerneskade. Der tages udgangspunkt i det hele menneske, og der arbejdes ud fra en neuro-p\u00e6dagogisk tankegang. \u00a0 \u00a0 \n\n"}