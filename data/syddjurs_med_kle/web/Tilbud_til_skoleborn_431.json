{"classes":[{"id":"17.03.04","title":"P\u00e6dagogisk-psykologisk vurdering - PPR"}],"title":"Tilbud til skoleb\u00f8rn","text":" Se kontaktoplysninger p\u00e5 den sundhedsplejerske, som er tilknyttet dit barns skole, ved at klikke p\u00e5 PDF-filen SKOLE DISTRIKT nederst p\u00e5 siden. Sundhedsplejens tilbud I 0. klasse inviteres b\u00f8rn og for\u00e6ldre til indskolingsunders\u00f8gelse. Vi taler om barnets generelle udvikling og trivsel. Barnet bliver m\u00e5lt, vejet, syns- og h\u00f8repr\u00f8vet. Alle elever i 4. og 7. klasse inviteres til individuelle samtaler og \/eller unders\u00f8gelse af sundhedsplejersken. 9. \u00e5rgang f\u00e5r tilbud om samtale og unders\u00f8gelse af kommunel\u00e6gen B\u00f8rn og familier, der i perioder har brug for s\u00e6rlig st\u00f8tte af sundhedsm\u00e6ssig karakter, tilbydes individuelle kontakter efter behov. Sundhedsp\u00e6dagogik Sundhedsplejersken vil, p\u00e5 forskellige \u00e5rgange og i samarbejde med l\u00e6rerne, lave sundhedsp\u00e6dagogiske aktiviteter: 1. klasse: sundhedscirkus 4. klasse: pubertet \/ kroppens forandringer 8. klasse. seksuel sundhed \/ personlige gr\u00e6nser P\u00e5 \u00f8vrige klassetrin kan tilbydes undervisning efter aftale med klassens l\u00e6rere. Form\u00e5l At r\u00e5dgive for\u00e6ldre og b\u00f8rn om sundhed og sygdom At v\u00e6re opm\u00e6rksom p\u00e5 vilk\u00e5r og sammenh\u00e6nge, der har betydning for barnets dagligdag i familien, skolen og i fritiden At opdage manglende trivsel hos barnet og tale med for\u00e6ldrene om det At samarbejde tv\u00e6rfagligt og om n\u00f8dvendigt henvise til andre instanser. Sundhedsplejerske og kommunel\u00e6ge er omfattet af tavshedspligt. Hvis vi oplever, at et barn synes, det er sv\u00e6rt at g\u00e5 i skole eller har andre problemer, kontakter vi naturligvis for\u00e6ldrene, s\u00e5 vi i f\u00e6llesskab kan hj\u00e6lpe barnet med at f\u00e5 l\u00f8st problemerne. Information, invitationer, indhentning af samtykke mm foreg\u00e5r, hvor det er muligt, via skoleintra. Elever og for\u00e6ldre er til en hver tid velkomne til at kontakte sundhedsplejersken for r\u00e5d og vejledning, eller for at aftale tid til en samtale. Den enkelte skole i Syddjurs Kommune har tilknyttet en sundhedsplejerske, som bl.a. samarbejder med kommunel\u00e6ge Estrid B\u00fcnger. Vi arbejder ud fra lov om forebyggende sundhedsordninger for b\u00f8rn og unge og Sundhedsstyrelsens retningslinjer. \n\n"}