{"classes":[{"id":"09.17.18","title":"Godkendelse af husdyrbrug efter husdyrgodkendelseslovens \u00a7 12"}],"title":"Sj\u00f8rupg\u00e5rdvej 9, Nimtofte - Ans\u00f8gning om milj\u00f8godkendelse til udvidelse af husdyrbruget","text":" Ans\u00f8gning om milj\u00f8godkendelse til udvidelse af husdyrbruget p\u00e5 ejendommen Sj\u00f8rupg\u00e5rdvej 9, 8581 Nimtofte. Syddjurs kommune har modtaget en ans\u00f8gning om milj\u00f8godkendelse efter 12, stk. 3 i Lov om milj\u00f8godkendelse mv. af husdyrbrug til udvidelse af husdyrbruget p\u00e5 ejendommen Sj\u00f8rupg\u00e5rdvej 9, 8581 Nimtofte - sag 14\/14418 Der er i dag en eksisterende produktion best\u00e5ende af 350 \u00e5rss\u00f8er, 7.700 sm\u00e5grise og 4000 polte svarende til i alt 219,7 dyreenheder. Produktionen \u00f8nskes udvidet til en \u00e5rsproduktion p\u00e5 485 s\u00f8er, 9.700 sm\u00e5grise og 5.500 slagtesvin svarende til 314,0 dyreenheder. I forbindelse med udvidelsen vil der blive opf\u00f8rt en tilbygning til slagtesvinestalden med plads til 270 stipladser. Syddjurs Kommune skal oplyse, at enhver har ret til at se ans\u00f8gningsmaterialet og kommentere det, inden kommunen behandler ans\u00f8gningen. Enhver kan endvidere anmode om at f\u00e5 tilsendt udkast til milj\u00f8godkendelse, hvis et s\u00e5dant udarbejdes, og har ret til at kommentere det inden for en frist p\u00e5 6 uger fra modtagelsen af udkastet. Henvendelse om ovenst\u00e5ende skal ske til natur.miljoe@syddjurs.dk, senest den 11.07.2014. \n\n"}