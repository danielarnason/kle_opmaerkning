{"classes":[{"id":"29.15.00","title":"Kommunal tandpleje mv. i almindelighed"}],"title":"Utilsigtede h\u00e6ndelser","text":" Hver eneste dag er mange mennesker i kontakt med den kommunale tandpleje. For langt de fleste g\u00e5r det godt. Men nogle gange sker der h\u00e6ndelser eller fejl, hvor en patient bliver skadet eller udsat for en risiko for skade. Det er vigtigt at kende til s\u00e5danne h\u00e6ndelser eller fejl. Tandplejen kan l\u00e6re af dem og undg\u00e5, at andre bliver udsat for det samme. Tidligere har det udelukkende v\u00e6ret fagpersoner, som har kunnet rapportere disse h\u00e6ndelser, men fra den 1. september 2011 er det ogs\u00e5 muligt for dig som patient eller dine p\u00e5r\u00f8rende at rapportere disse h\u00e6ndelser. Hvad er en utilsigtet h\u00e6ndelse? En rettesnor for at genkende en utilsigtet h\u00e6ndelse er tanken eller f\u00f8lelsen: Det her gik ikke som forventet. En patient er kommet til skade eller har v\u00e6ret i risiko for at blive skadet. Det m\u00e5 ikke ske igen . Det er vigtigt at bide m\u00e6rke i ordet utilsigtet . Ordet siger, at det ikke var meningen, at det skulle v\u00e6re g\u00e5et s\u00e5dan. Hvad kan du rapportere? Som patient eller p\u00e5r\u00f8rende kan du rapportere utilsigtede h\u00e6ndelser, der er sket p\u00e5 sygehuse, p\u00e5 plejehjem, i hjemmeplejen hos den praktiserende l\u00e6ge, tandl\u00e6ge eller alle andre steder i sundhedsv\u00e6senet. Hvordan rapporterer du? P\u00e5 adressen www.dpsd.dk er der et skema, hvor du skriver din rapport. I skemaet er der en vejledning. P\u00e5 siden kan du ligeledes l\u00e6se om, hvad der s\u00e5 videre sker med din rapport \n\n"}