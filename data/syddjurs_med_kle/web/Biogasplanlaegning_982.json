{"classes":[{"id":"01.02.03","title":"Kommuneplanl\u00e6gning"}],"title":"Biogasplanl\u00e6gning","text":" Det er et statsligt m\u00e5l, at op til 50 % af husdyrg\u00f8dningen i landet kan anvendes til gr\u00f8n energi i 2020 i form af biogas. Som led i Folketingets Gr\u00f8n V\u00e6kst initiativer er kommunerne forpligtet til at sikre plangrundlaget for etablering af biogasanl\u00e6g. I forbindelse med forarbejdet til Kommuneplan 2013 har Syddjurs Kommune analyseret hele kommunen for mulige placeringer af f\u00e6lles biogasanl\u00e6g. P\u00e5 baggrund af analysen har Byr\u00e5det den 20. september 2012 besluttet at pege p\u00e5 to konkrete omr\u00e5der, til videre planl\u00e6gning for etablering af f\u00e6lles biogasanl\u00e6g. Det drejer sig om \u00e9t omr\u00e5de sydvest for Hornslet og \u00e9t omr\u00e5de \u00f8st for Lime. I l\u00f8bet af november 2012 har selskabet Djurs Bioenergi udtrykt interesse for at etableret et biogasanl\u00e6g p\u00e5 det ca. 20 ha store biogasomr\u00e5de \u00f8st for Lime. Se kortet herunder. Se videre p\u00e5 de to pdf-filer med i alt 21 detaljerede kort i m\u00e5lforhold 1:20.000 og 1:10.000, som viser afgr\u00e6nsningen af biogasomr\u00e5det \u00f8st for Lime, nederst p\u00e5 denne side. F\u00f8r et biogasanl\u00e6g kan etableres ved Lime eller Hornslet, skal der udarbejdes et varmeprojekt, en lokalplan, et kommuneplantill\u00e6g, en milj\u00f8vurdering og en VVM-rapport. I forbindelse med planl\u00e6gningsarbejdet vil der komme offentlige h\u00f8ringer, hvor alle med interesse i sagen, vil f\u00e5 lejlighed til at h\u00f8re om projektet og bidrage med indl\u00e6g i den offentlige debat om udformningen af anl\u00e6gget. Se mere om et muligt planl\u00e6gningsforl\u00f8b her: www.syddjurs.dk\/planproces . I forhold til den konkrete kommune- og lokalplanl\u00e6gning er status p\u00e5 sagen pr. 4. december 2012, at planl\u00e6gningen afventer Byr\u00e5dets godkendelse af et varmeprojekt og en ans\u00f8gning om l\u00e5negaranti. Kontaktperson Afdelingschef Tina Degn Rasmussen, tidra@syddjurs.dk , 87 53 50 52. L\u00e6s mere www.inbiom.dk\/dk\/viden\/oevrige_emner\/kogebog_for_etablering_af_biogasanlaeg.htm http:\/\/www.naturstyrelsen.dk\/Planlaegning\/Planlaegning_i_det_aabne_land\/Biogas\/Biogasrejseholdet\/ www.naturstyrelsen.dk\/Planlaegning\/Projekter\/Biogasanlaeg_arkitektur_landskab\/ www.naturstyrelsen.dk\/Udgivelser\/Aarstal\/2011\/AproposBiogas.htm www.naturstyrelsen.dk\/Nyheder\/2012\/BiogasanlaegINaturen.htm www.landbrugsinfo.dk\/miljoe\/groenvaekst\/sider\/startside.aspx www.landbrugsinfo.dk\/Energi\/Biogas\/Sider\/Startside.aspx www.biogasbranchen.dk\/ www.biogasdk.dk\/ Sagsvisning fra den igangv\u00e6rende plansag p\u00e5 biogas Lime \n\n"}