{"classes":[{"id":"05.04.11","title":"Vejvisning p\u00e5 cykel-, ride- og vandreruter"}],"title":"Kal\u00f8stien - en regional vandrerute","text":" Syddjurs Kommune har med etableringen af Kal\u00f8stien dannet et regionalt sammenh\u00e6ngende stiforl\u00f8b p\u00e5 Djursland. Med Kal\u00f8stien skabes der forbindelse med Gjerrildbanestien og Nords\u00f8stien i den nordlige del af Djursland og Molsruten mellem R\u00f8nde og Ebeltoft. Vandrerute Kal\u00f8stien er anlagt som en afm\u00e6rket vandrerute p\u00e5 ca. 16 km, der g\u00e5r fra Ryomg\u00e5rd mod R\u00f8nde og Kal\u00f8. Kal\u00f8stien genneml\u00f8ber en r\u00e6kke smukke landskaber, der er meget karakteristiske for Syddjurs: efter at have passeret den flade Ryom \u00c5dal syd for Ryomg\u00e5rd f\u00f8lger Kal\u00f8stien sm\u00e5veje langs engene omkring Ryom \u00c5 og krydser senere Saksvad B\u00e6k ved Skummelvad Bro. Herfra forts\u00e6tter Kal\u00f8stien sydp\u00e5 ad den gamle N\u00f8rreherredsvej. nord for Kal\u00f8 g\u00e5r stien op over de dramatiske randmor\u00e6nebakker fra sidste Istid og byder her p\u00e5 en af de flotteste udsigter over Djursland. fra Kal\u00f8 forts\u00e6tter man ned gennem Ringelmose Skov, og ved Egens Vig har Kal\u00f8stien forbindelse med Molsrutens system af stier. Ved Kal\u00f8 er det ogs\u00e5 muligt at v\u00e6lge et alternativt forl\u00f8b omkring R\u00f8nde. Afm\u00e6rkning Kal\u00f8stien best\u00e5r af en kombination af trampestier samt offentlige og private sm\u00e5veje, hvor f\u00e6rdselslovens almindelige bestemmelser for g\u00e5ende og trafikanter g\u00e6lder. Det er kun en del af Kal\u00f8stien, som det er muligt at cykle p\u00e5. Cyklister henvises derfor til at benytte den regionale cykelrute 22, der ogs\u00e5 er afm\u00e6rket og skiltet hele vejen. her kan du finde et oversigtskort her kan du finde en folder over Kal\u00f8stien \n\n"}