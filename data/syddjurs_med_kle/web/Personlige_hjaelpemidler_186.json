{"classes":[{"id":"27.60.00","title":"Hj\u00e6lpemidler, forbrugsgoder, boligindretning m.v. i almindelighed"}],"title":"Personlige hj\u00e6lpemidler","text":" Personlige hj\u00e6lpemidler er standardprodukter eller s\u00e6rligt fremstillet kropsb\u00e5rne produkter, der er fremstillet med henblik p\u00e5 at afhj\u00e6lpe f\u00f8lgerne af en varig permanent lidelse, hvor alle behandlingsmuligheder er udt\u00f8mte. Alle ans\u00f8gninger behandles efter Servicelovens 112. Link til Servicelovens 112 Hj\u00e6lpemidler ydes efter en individuel konkret vurdering, hvis det I v\u00e6sentlig grad kan afhj\u00e6lpe de varige f\u00f8lger af den nedsatte funktionsevne I v\u00e6sentlig grad kan lette den daglige tilv\u00e6relse i hjemmet Er n\u00f8dvendig for, at den p\u00e5g\u00e6ldende kan ud\u00f8ve et erhverv Iflg. Servicelovens 112, Bekendtg\u00f8relse nr. 810 af 19. juli 2012, skal der g\u00f8res opm\u00e6rksom p\u00e5, at kommunen kun er forpligtet til at yde hj\u00e6lp til anskaffelse af det bedst egnede og billigste hj\u00e6lpemiddel. Hvis du v\u00e6lger en anden type end den du iflg. Servicelovens 112 er berettiget til, skal du selv betale differencen. Differencen skal i s\u00e5 fald afregnes direkte med leverand\u00f8ren. Eksempler p\u00e5 personlige kropsb\u00e5rne hj\u00e6lpemidler kan v\u00e6re: Proteser ( arme, ben, bryst, \u00f8je ) Parykker Ortop\u00e6disk fodt\u00f8j (takstreguleret egenbetaling ) og ortop\u00e6diske fodindl\u00e6g Inkontinenshj\u00e6lpemidler Stomihj\u00e6lpemidler - Ortoser ( skinner, korsetter, brokbandager, halskrave ) Diabeteshj\u00e6lpemidler - Kompressionshandsker og \u00e6rmer - Synshj\u00e6lpemidler. Briller og linser ( svagsynsoptik ) St\u00f8ttestr\u00f8mper skal s\u00f8ges hos sygeplejen i det omr\u00e5de man tilh\u00f8rer kommunen. Kontakt evt Borgerservice. Du vil modtage en skriftlig afg\u00f8relse p\u00e5 din ans\u00f8gning, og i denne vil det fremg\u00e5, hvordan du skal anskaffe de bevilligede personlige hj\u00e6lpemidler. Henvendelse: Team personlige hj\u00e6lpemidler, tlf. 87 53 58 59, kl. 8.30-12.00, mandag-fredag. Onsdag lukket. \n\n"}