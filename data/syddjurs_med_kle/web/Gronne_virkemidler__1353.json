{"classes":[{"id":"00.16.00","title":"Fors\u00f8gs- og udviklingsarbejde i almindelighed"}],"title":"Gr\u00f8nne virkemidler ","text":" Transportsektoren Transportsektoren udg\u00f8r ca. 40 pct. af Kommunens samlet bruttoenergiforbrug og st\u00e5r for en stor del af Syddjurs Kommunes CO 2 -udledning. Syddjurs Kommune \u00f8nsker at deltage i at nedbringe CO 2 -udledningen og fremme gr\u00f8n transport. Med en stor klimabelastning fra transportsektoren, er der behov for i h\u00f8jere grad at benytte andre drivmidler end den traditionelle benzin- eller diselbil. Elbilen Elbiler er i en rivende udvikling og med den nuv\u00e6rende teknologi, kan de fleste elbiler i dag leve op til den almindelige bilists daglige k\u00f8rselsbehov. Fordele ved elbiler: Der er ingen lokal forurening, da elbiler ikke har udst\u00f8dning. Lavere omkostninger til service og vedligeholdelse, da der er f\u00e6rre sliddele end i traditionelle biler Afgiftsfritagelse fra de normale 180 pct. beskatning (pt. indtil 2015) Ingen gr\u00f8nne afgifter Lavere forsikringspr\u00e6mier Lavere omkostninger til energi Du kan finde information omkring elbiler p\u00e5 danskelbilkomite.dk og elbiler.nu . Hybridbilen Et andet alternativ til den traditionelle benzin- eller diselbil er hybridbilen, der er en kombination af den traditionelle bil og elbilen. Fordele ved hybridbiler: Hybridbiler bruger mindre benzin eller disel end almindelige biler Hybridbiler forurener mindre end traditionelle biler Hybridbiler kombinerer elbilens mindre forurening med traditionelle bilers k\u00f8reevne og de kan k\u00f8re l\u00e6ngere Ta cyklen Der er mange fordele ved at v\u00e6lge cyklen frem for bilen. S\u00e6rligt p\u00e5 de korte ture, hvor du med fordel kan tage cyklen, bruger bilen meget br\u00e6ndstof fordi motoren er kold og forbr\u00e6ndingen derfor ufuldst\u00e6ndig. Fordele ved at tage cyklen: Der er ingen forurening Du sparer penge p\u00e5 br\u00e6ndstof Du slipper for k\u00f8er og parkeringsbesv\u00e6r Du f\u00e5r motion Du har mulighed for at k\u00f8be en elcykel Hos Danmarks cyklistforbund findes bla. information om k\u00f8b af elcykler cyklistforbundet.dk \n\n"}