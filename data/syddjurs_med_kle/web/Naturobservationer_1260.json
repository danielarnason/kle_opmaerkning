{"classes":[{"id":"01.05.12","title":"Naturforvaltning"}],"title":"Naturobservationer","text":" Observationerne af flora og fauna fra Syddjurs Kommune er borgernes egne indrapporterede fund. Visning af observationerne p\u00e5 kommunens hjemmeside (se nedst\u00e5ende kort) er et resultat af et samarbejde mellem Syddjurs Kommune, Naturhistorisk Museum \u00c5rhus og naturhjemmesiden Danmarks Fugle og Natur . Form\u00e5let med samarbejdet er, at give borgerne i Syddjurs Kommune mulighed for, at se hvilke dyre- og plantearter der findes i deres kommune og samtidig selv bidrage med egne fund. Kommunen bruger de indsamlede data til at skabe en bedre oversigt over naturindholdet i Syddjurs og f\u00e5r dermed et bedre udgangspunkt at forvalte naturen ud fra. Indberet dine egne fund af flora og fauna Hvis du vil hj\u00e6lpe kommunen og bidrage med dine egne naturobservationer kan du indtaste dem p\u00e5 hjemmesiden www.fugleognatur.dk . For at g\u00f8re det, skal du v\u00e6re oprettet som bruger, hvilket du kan g\u00f8re her . \n\n"}