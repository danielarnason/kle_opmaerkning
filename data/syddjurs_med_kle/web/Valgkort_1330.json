{"classes":[{"id":"84.03.02","title":"Valglister og valgkort"}],"title":"Valgkort","text":" Hvis du er optaget p\u00e5 valglisten, vil du ca. fem dage f\u00f8r valget eller folkeafstemningen modtage et valgkort fra din kommune, hvor der st\u00e5r dit navn og adresse, dit nummer p\u00e5 valglisten samt hvor du skal henvende dig for at stemme p\u00e5 valgdagen og dag og tid for afstemningen. Hvis du ikke har modtaget dit valgkort 5 dage f\u00f8r valget\/afstemningen Hvis du ikke har modtaget dit valgkort fem dage f\u00f8r valget\/afstemningen, skal du henvende dig til borgerservice, som vil rette fejlen og udskrive et valgkort til dig hurtigst muligt, hvis der er tale om en fejl. Det er dog ikke en betingelse for at f\u00e5 lov til at stemme, at du medbringer dit valgkort p\u00e5 valgdagen du skal s\u00e5 blot huske en eller anden form for legitimation, for eksempel sundhedskort (sygesikringsbevis), k\u00f8rekort eller pas. Der er ikke noget krav om, at der skal v\u00e6re tale om billedlegitimation. \n\n"}