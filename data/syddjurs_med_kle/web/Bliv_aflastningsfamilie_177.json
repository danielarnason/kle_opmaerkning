{"classes":[{"id":"27.30.04","title":"Plejefamilier og kommunale plejefamilier, godkendelse mv."}],"title":"Bliv aflastningsfamilie","text":" Hvorfor kommer b\u00f8rn i aflastning? Det er kommunens opgave at s\u00f8ge at sikre, at b\u00f8rn og unge som har behov for s\u00e6rlig st\u00f8tte, f\u00e5r en tryg opv\u00e6kst. Dette kan blandt andet ske ved at bevillig aflastning til familien. Der kan v\u00e6re forskellige \u00e5rsager til, at b\u00f8rn kommer i aflastning. Det kan v\u00e6re fysisk\/psykisk handicappede b\u00f8rn, hvor for\u00e6ldrene eller s\u00f8skende har brug for et pusterum. Enlige\/unge for\u00e6ldre kan have behov for dage uden deres barn for at kunne have et voksenliv. B\u00f8rn, som lever i en ressource fattig\/kaotisk familie, kan have brug for at m\u00f8de andre voksne samt at opleve, hvordan en familie ogs\u00e5 kan fungere. Aflastningsomfanget kan variere og behovet kan v\u00e6re b\u00e5de p\u00e5 hverdage, i weekends og i ferie. Nogle af kravene for at blive aflastningsfamilie er, at man Har plads, tid og overskud Har erfaring med b\u00f8rn og unge Kan give barnet stabile og trygge rammer og st\u00f8tte barnets udvikling positivt Kan samarbejde med barnets for\u00e6ldre og offentlige myndigheder Har et godt helbred Har en ren straffeattest Hvilke overvejelser er vigtige, f\u00f8r I beslutter jer? At v\u00e6re aflastningsfamilie er en f\u00e6lles opgave for hele familien At jeres egne b\u00f8rn vil reagere At familielivet \u00e6ndres, m\u00e5ske ogs\u00e5 med hensyn til ferieplaner At I har overvejet hvor vanskeligt et barn I kan klare At I som aflastningsfamilie skal hente og aflevere et barn, hvor barnets hjemlige situation m\u00e5ske ikke er s\u00e5 god, som I kunne \u00f8nske At et aflastningsbarn ofte har manglet voksenkontakt, f\u00e6llesoplevelser og f\u00e6llesaktiviteter, og derfor har behov for det At barnet kun er til l\u00e5ns i en kortere eller l\u00e6ngere periode At I skal kunne rumme samarbejdet med for\u00e6ldrene til barnet Hvordan bliver i aflastningsfamilie I skal udfylde ans\u00f8gningsskemaet i selvbetjeningsboksen Der indhentes oplysninger, f.eks. helbredsattest og straffeattest I f\u00e5r bes\u00f8g af 2 familieplejekonsulenter, der ved hj\u00e6lp af 1 2 samtaler med jer vil udarbejde en opdyrkningsrapport, der danner grundlag for godkendelsen. I skal deltage i et grundkursus for plejefamilier. Har I f\u00e5et lyst til at h\u00f8re mere s\u00e5 kontakt en af vores familieplejekonsulenter Annette Kj\u00e6r 87535101eller e-mail ank@syddjurs.dk Susanne Bay S\u00f8nderb\u00e6k 87535102 eller sbs@syddj urs .dk Pia Kristensen 87535119 eller piak@syddjurs.dk H\u00e5ndbog for aflastnings- og plejefamilie Denne h\u00e5ndbog henvender sig til aflastnings- og plejefamilier som er ansat af Syddjurs Kommune eller som \u00f8nsker at blive det. Hensigten med h\u00e5ndbogen er at give et overblik over relevante oplysninger i forbindelse med ans\u00e6ttelse som aflastnings- eller plejefamilie \n\n"}