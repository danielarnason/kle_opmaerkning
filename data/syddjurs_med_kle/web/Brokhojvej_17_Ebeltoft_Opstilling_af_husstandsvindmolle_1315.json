{"classes":[{"id":"01.16.00","title":"Vurdering af Virkninger p\u00e5 Milj\u00f8et (VVM) i almindelighed"}],"title":"Brokh\u00f8jvej 17 Ebeltoft - Opstilling af husstandsvindm\u00f8lle","text":" Syddjurs Kommune har truffet afg\u00f8relse om ikke VVM-pligt for opstilling af en husstandsvindm\u00f8lle i tilknytning til bygninger p\u00e5 adressen Brokh\u00f8jvej 17, 8400 Ebeltoft i Syddjurs Kommune. Afg\u00f8relsen kan ses her eller rekvireres ved henvendelse til Team Milj\u00f8 i Syddjurs Kommune, tlf.: 87 53 54 10.. Det skal endvidere oplyses, at der altid er adgang til aktindsigt i sagen. Aktindsigt kan opn\u00e5s ved henvendelse til Team Milj\u00f8 i Syddjurs Kommune. Afg\u00f8relsen kan p\u00e5klages til Natur- og Milj\u00f8klagen\u00e6vnet af enhver med retlig interesse i sagens udfald samt af landsd\u00e6kkende foreninger og organisationer, der som hovedform\u00e5l har beskyttelsen af natur og milj\u00f8 eller varetagelsen af v\u00e6sentlige brugerinteresser inden for arealanvendelsen og af milj\u00f8ministeren. En eventuel klage skal v\u00e6re skriftlig og sendes til Syddjurs Kommune. Klagen skal senest v\u00e6re modtaget i kontorets ekspeditionstid den dag, hvor klagefristen udl\u00f8ber. Dato for klagefristens udl\u00f8b er den 8. maj 2014 . Vi sender derefter klagen videre til Natur- og Milj\u00f8klagen\u00e6vnet sammen med det materiale, der er anvendt ved behandlingen af sagen. Det er en betingelse for Natur- og Milj\u00f8klagen\u00e6vnets behandling af en klage, at der indbetales et gebyr p\u00e5 500 kr. N\u00e6vnet vil efter modtagelsen af en klage fremsende en opkr\u00e6vning p\u00e5 gebyret. N\u00e6rmere oplysninger kan ses p\u00e5 www.nmkn.dk . Et eventuelt s\u00f8gsm\u00e5l vedr\u00f8rende afg\u00f8relsen skal v\u00e6re anlagt ved retten inden 10. oktober 2014. \n\n"}