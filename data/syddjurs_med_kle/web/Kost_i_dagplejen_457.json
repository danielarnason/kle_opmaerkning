{"classes":[{"id":"28.09.00","title":"Dagtilbud til b\u00f8rn indtil skolestart i almindelighed"}],"title":"Kost i dagplejen","text":" Dagplejen er en betydningsfuld del af b\u00f8rnenes liv, derfor har kosten en v\u00e6sentlig foruds\u00e6tning for barnets sundhed og trivsel. Vi er medansvarlig for den kost b\u00f8rnene spiser. Vi har derfor ud fra sundhedsstyrelsens anbefalinger lavet nogle f\u00e6lles retningslinier. Der skal i alle dagplejehjem serveres en sund og alsidig kost. Til sp\u00e6dbarnet medbringes mad indtil barnet skal have normal kost. Flaske skal laves hjemmefra. Til maden serveres der let, skummet, minim\u00e6lk eller vand. B\u00f8rn under 1 \u00e5r skal tilbydes s\u00f8dm\u00e6lk. (medmindre for\u00e6ldrene \u00f8nsker noget andet.) Der tilbydes afh\u00e6ngig af b\u00f8rnenes komme og g\u00e5 tider 4 m\u00e5ltider i l\u00f8bet af dagen. Sund og varieret morgenmad indtil kl. 7.30. Sunde mellemm\u00e5ltider formiddag og eftermiddag. Sund og varieret frokost, b\u00f8rnene bliver introduceret for ny mad. Evt. en lun ret. B\u00f8rnene inddrages ligeledes gerne i madlavningen. S\u00f8de drikke, slik og andre s\u00f8de sager m\u00e5 kun serveres ved s\u00e6rlige lejligheder. Der tages hensyn til b\u00f8rnenes kulturelle og religi\u00f8se baggrund, i det omfang det er muligt, at k\u00f8be i et almindeligt supermarked. Andet m\u00e5 for\u00e6ldrene selv medbringe. Di\u00e6tkost skal v\u00e6re l\u00e6gebegrundet, og anden specialkost skal som hovedregel selv medbringes af for\u00e6ldrene. Dagplejen unders\u00f8ger og f\u00f8lger j\u00e6vnligt op p\u00e5 nye informationer p\u00e5 omr\u00e5det. \n\n"}