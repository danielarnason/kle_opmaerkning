{"classes":[{"id":"01.03.00","title":"Zoneinddeling og landzoneadministration i almindelighed"}],"title":"Byggeri og anl\u00e6g i landzone","text":" Danmark er med planloven zonem\u00e6ssigt inddelt i henholdsvis by- og landzoner samt sommerhusomr\u00e5der. Den prim\u00e6re hensigt med zoneinddelingen er at afv\u00e6rge spredt og uplanlagt bebyggelse og anl\u00e6g i det \u00e5bne land og samtidig at sikre, at byudvikling alene forekommer p\u00e5 de lokaliteter hvor der gennem kommune- og lokalplanl\u00e6gningen aktivt er \u00e5bnet mulighed herfor. Al landjord er som udgangspunkt landzone, med mindre arealerne gennem aktiv planl\u00e6gning er overf\u00f8rt til enten byzone eller sommerhusomr\u00e5de. En ejendom kan s\u00e5ledes godt v\u00e6re beliggende i landzone p\u00e5 trods af at den fysisk er lokaliseret i et udbygget omr\u00e5de med t\u00e6t bym\u00e6ssig bebyggelse. Som hovedregel kr\u00e6ves der forudg\u00e5ende landzonetilladelse fra kommunen til f\u00f8lgende aktiviteter i landzone: Nybyggeri Nye udstykninger \u00c6ndret anvendelse af bygninger og arealer Landzonetilladelsen er en foruds\u00e6tning for at opn\u00e5 efterf\u00f8lgende byggetilladelse, som ans\u00f8ges separat. Landzoneomr\u00e5derne i Syddjurs Kommune administreres efter Planloven , Milj\u00f8ministeriets Vejledning om Landzoneadministration samt Syddjurs Kommunes Retningslinjer for Landzoneadministration . \n\n"}