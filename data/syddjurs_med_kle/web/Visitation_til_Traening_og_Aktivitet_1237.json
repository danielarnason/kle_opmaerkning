{"classes":[{"id":"29.21.04","title":"Genoptr\u00e6ning efter sundhedsloven"}],"title":"Visitation til Tr\u00e6ning og Aktivitet","text":" Visitation - \u00e9n indgang Der er i Syddjurs Kommune etableret \u00e9n indgang til visitation til Tr\u00e6ning og Aktivitetsomr\u00e5det. Visitationen varetages af en faglig koordinerende visitator. Visitationen skal v\u00e6re medvirkende til at sikre en sammenh\u00e6ng og koordinering i indsatsen. Der visiteres ud fra en rehabiliterende og helhedsorienteret tankegang. Alle henvendelser til tr\u00e6ning og aktivitetsomr\u00e5det sendes til den koordinerende visitator, som overordnet vurderer alle henvendelserne og fordeler dem til de 3 driftsomr\u00e5der Lovgrundlag Der visiteres efter Sundhedsloven 140 og efter Serviceloven 86.1 og 86.2. Hvis du er blevet udskrevet med en genoptr\u00e6ningsplan fra sygehuset, har du frit valg. Det vil sige, at du kan v\u00e6lge kommunens genoptr\u00e6ningstilbud, eller du kan v\u00e6lge at gennemf\u00f8re genoptr\u00e6ningen i en anden kommune og f\u00f8lge deres tilbud, hvis de har ledig kapacitet. Kontakt visitator, hvis du \u00f8nsker at benytte dig af muligheden for frit valg. Visitation - trin for trin Den koordinerende visitator vurderer behovet for tr\u00e6ning og afd\u00e6kker hvilket tilbud, der bedst d\u00e6kker behovet. Derefter fordeles tr\u00e6ningsopgaven til et af driftsomr\u00e5derne. Borgeren modtager en afg\u00f8relse om visitationen samt indkaldelse fra et af driftsomr\u00e5derne, n\u00e5r tr\u00e6ningen kan opstartes. Borgeren har indflydelse p\u00e5 og ansvar for egen tr\u00e6ning. Tr\u00e6ningen sker i et sammenh\u00e6ngende forl\u00f8b og p\u00e5 et fagligt og kvalitetsm\u00e6ssigt h\u00f8jt niveau. Tr\u00e6ningen udf\u00f8res af sundhedsfagligt personale i gode fysiske rammer. Praktiske oplysninger Der er l\u00f8bende visitation p\u00e5 alle hverdage. Der visiteres ikke i weekender og p\u00e5 helligdage. Henvisninger modtages b\u00e5de fra sygehuse, egen l\u00e6ge, interne og eksterne samarbejdspartnere, p\u00e5r\u00f8rende og borger selv. L\u00e6ger og sygehuse kan sende henvisningen via MED-com til Tr\u00e6ning og Aktivitet p\u00e5 lokationsnummer 5790001390211. Henvisningen kan ogs\u00e5 sendes til f\u00f8lgende e-mail: traening.aktivitet@syddjurs.dk eller med almindelig post til nedenst\u00e5ende adresse: Koordinerende visitator til Tr\u00e6ning og Aktivitet Lene S\u00f8sted S\u00f8rensen Rehabiliteringsafdelingen \u00c5rhusvej 35, Tirstrup 8400 Ebeltoft \n\n"}