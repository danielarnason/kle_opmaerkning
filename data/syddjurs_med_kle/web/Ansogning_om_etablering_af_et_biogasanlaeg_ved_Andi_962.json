{"classes":[{"id":"01.02.00","title":"Kommuneplanl\u00e6gning og lokalplanl\u00e6gning i almindelighed"}],"title":"Ans\u00f8gning om etablering af et biogasanl\u00e6g ved Andi","text":" Djurs Bioenergi a.m.b.a. \u00f8nsker at opf\u00f8re og drive et f\u00e6lles-biogasanl\u00e6g p\u00e5 Djursland, og har igennem flere \u00e5r arbejdet p\u00e5 et udkast til VVM-redeg\u00f8relse for en ans\u00f8gt lokalitet ved Andi. Den 25. oktober 2011 sendte Djurs Bioenergi en ans\u00f8gning til Syddjurs Kommunen, om at igangs\u00e6tte kommune- og lokalplanl\u00e6gning for et f\u00e6lles biogasanl\u00e6g p\u00e5 en placering ved Andi, hvilket kommunens udvalg for Plan, udvikling og kultur godkendte den 9. november 2012. I l\u00f8bet af den lovpligtige forudg\u00e5ende offentlige h\u00f8ring, i fht. kommune- og lokalplanl\u00e6gning, som fandt sted fra den 5. december 2011 til den 30. januar 2012, modtog kommunen en r\u00e6kke indsigelser fra naboer i omr\u00e5det ved Andi, imod det ans\u00f8gte anl\u00e6g. Den 7. marts 2012 besluttede kommunens udvalg for Plan, udvikling og kultur, p\u00e5 baggrund af indsigelserne, at planl\u00e6gningen for det ans\u00f8gte anl\u00e6g ved Andi skulle s\u00e6ttes i bero, indtil alternative placeringer er unders\u00f8gt. Alle offentlige dokumenter i kommunens sager om planl\u00e6gning af det ans\u00f8gte anl\u00e6g, kan ses under sagsnr. 11\/27240, sagsnr. 11\/33516 og sagsnr. 11\/33808, som er lagt frem p\u00e5 tre sider under denne side. (Se menuen til venstre p\u00e5 dette sk\u00e6rmbilled). \n\n"}