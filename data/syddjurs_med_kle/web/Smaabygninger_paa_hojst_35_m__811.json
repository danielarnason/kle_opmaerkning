{"classes":[{"id":"02.34.04","title":"Anmeldelse om byggearbejde"}],"title":"Sm\u00e5bygninger p\u00e5 h\u00f8jst 35 m\u00b2","text":" F\u00f8lgende bygningstyper kan opf\u00f8res uden Syddjurs Kommunes forudg\u00e5ende godkendelse: Garager, carporte, udhuse, drivhuse, overd\u00e6kkede terrasser og lignende bygninger med et areal p\u00e5 h\u00f8jst 35 m\u00b2 (dog h\u00f8jst 20\u00a0m\u00b2\u00a0ved r\u00e6kkehuse). Bem\u00e6rk at\u00a0opf\u00f8relse af nybyggeri eller\u00a0tilbygning til\u00a0ovenst\u00e5ende bygningstyper hvor summen af sm\u00e5bygninger p\u00e5 ejendommen herefter samlet\u00a0kommer til at\u00a0overstige 35\u00a0m\u00b2\u00a0(20\u00a0m\u00b2\u00a0ved r\u00e6kkehuse), altid skal godkendes efter forudg\u00e5ende anmeldelse af byggearbejde . Det er yderligere en foruds\u00e6tning, at bebyggelsen opf\u00f8res som en selvst\u00e6ndig bygning med selvst\u00e6ndig tagflade. Integrerede bygninger skal fortsat godkendes forud for opf\u00f8relsen. Bem\u00e6rk at anneks, udestuer, lysthuse og lignende bygninger beregnet til personophold ikke er omfattet af fritagelsesordningen. Disse foruds\u00e6tter derimod altid byggetilladelse. V\u00e6r opm\u00e6rksom p\u00e5 opf\u00f8relse uden forudg\u00e5ende godkendelse foruds\u00e6tter, at bygningen opfylder samtlige betingelser under byggeretten i Bygningsreglement 2010, kapitel 2.2.6 \u2013 bem\u00e6rk der g\u00e6lder s\u00e6rskilte regler for sm\u00e5bygninger i tilknytning til sommerhuse i sommerhusomr\u00e5der. Det skal samtidig fremh\u00e6ves, at reglerne fastsat under byggeretten ikke g\u00e6lder , hvis der i lokalplan eller byplanvedt\u00e6gt er fastsat andre bestemmelser for de omhandlede sagsforhold. Der kan ligeledes v\u00e6re tinglyst sk\u00e6rpende bestemmelser p\u00e5 ejendommen i form af f.eks. byggelinjer eller -felter, og krav til bygningsform, materiale- og farvevalg. Bem\u00e6rk i \u00f8vrigt s\u00e6rligt at der for bebyggelser beliggende i landzone skal ans\u00f8ges om forudg\u00e5ende landzonetilladelse , s\u00e5fremt bygningen ikke \u00f8nskes opf\u00f8rt i umiddelbar tilknytning til ejendommens eksisterende bebyggelse (afstand ca. 20 meter). Her kan du finde din ejendom p\u00e5 kommunens digitale kort . \u00a0 Her kan du sl\u00e5 op om din ejendom er omfattet af en lokalplan og\/eller en kommuneplanramme: Tinglyste deklarationer kan rekvireres ved Tinglysningsretten . Det understeges, at det er ejers eget ansvar at indhente enhver n\u00f8dvendig tilladelse efter anden lovgivning . Bem\u00e6rk s\u00e6rskilt at opf\u00f8relse af sm\u00e5bygninger i Ebeltoft midtby uanset ovenst\u00e5ende altid skal godkendes forudg\u00e5ende af Syddjurs Kommune. Syddjurs Kommune anbefaler, at der s\u00f8ges professionel juridisk og teknisk r\u00e5dgivning inden byggearbejdet p\u00e5begyndes. For yderligere information se\u00a0Energistyrelsens vejledning om garager og carporte \u00a0etc . Som ejer er bedes du indberette sm\u00e5bygninger i Bygnings- og Boligregistret (BBR) straks efter opf\u00f8relsen uanset bygningens st\u00f8rrelse og anvendelse. \n\n"}