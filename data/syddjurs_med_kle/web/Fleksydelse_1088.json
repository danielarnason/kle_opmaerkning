{"classes":[{"id":"32.27.05","title":"Fleksydelse"}],"title":"Fleksydelse","text":" Fleksydelsen er for personer, der har v\u00e6ret i fleksjob eller er visiteret til et fleksjob. Fleksydelse kan sammenlignes med efterl\u00f8n, og du indbetaler selv fleksydelsesbidrag Tilmelding til ordningen N\u00e5r du bliver visiteret til fleksjob det vil sige godkendt til fleksjob - vil du automatisk blive tilmeldt ordningen og f\u00e5 tilsendt indmeldelsesblanket og informationsmateriale. Du g\u00e5r s\u00e5 fra at indbetale til efterl\u00f8nsordningen til at indbetale til fleksydelsesordningen. Har du fravalgt at indbetale til efterl\u00f8nsordningen, har du p\u00e5 visse betingelser mulighed for at fortryde dette fravalg og alligevel opn\u00e5 ret til fleksydelse. Hvis du er tilmeldt fleksydelsesordningen, skal du indbetale dit fleksydelsesbidrag til kommunen. Bidraget indbetales kvartalsvis og udg\u00f8r 1.379 kr. pr. kvartal. Du skal forts\u00e6tte med at indbetale bidrag i den periode hvor du modtager fleksydelse. \u00c6ndringer fra 2012 I 2012 sker der en r\u00e6kke \u00e6ndringer for personer, der indbetaler til fleksydelsesordningen, har indbetalt til ordningen og for personer, der modtager fleksydelse. Forh\u00f8jelse af fleksydelsesalderen Fleksydelsesalderen forh\u00f8jes gradvis, s\u00e5ledes at fleksydelsesalderen bliver 3 \u00e5r f\u00f8r folkepensionsalderen for personer, der er f\u00f8dt efter den 30. juni 1959. Forh\u00f8jelse af fleksydelsen Fleksydelsen stiger til 100% af h\u00f8jeste sygedagpengesats, mod normalt 91%, n\u00e5r fleksydelsesperioden forkortes til 3 \u00e5r. Det vil sige for personer der er f\u00f8dt efter den 30. juni 1959. Personer, der er f\u00f8dt i perioden fra den 1. januar 1956 til den 30. juni 1959 vil, hvis de v\u00e6lger at udskyde overgangen til fleksydelse, f\u00e5 udbetalt 100% af h\u00f8jeste dagpengesats. St\u00f8rre fradrag for pensioner Som hovedregel forh\u00f8jes modregningen for pensioner i fleksydelsen for personer f\u00f8dt efter den 1. januar 1956. Personer, der er f\u00f8dt f\u00f8r den 1. januar 1956 bliver ikke ber\u00f8rt af de sk\u00e6rpede regler for modregning i fleksydelsen for pensioner. Her g\u00e6lder reglerne som er n\u00e6vnt i (mod tidligere.. ) fortsat. For personer f\u00f8dt efter den 1. januar 1956 g\u00e6lder disse nye regler: Pensionsordninger Udbetales som engangsbel\u00f8b eller udbetales ikke Udbetales l\u00f8bende Livsvarige pensioner (uden depotv\u00e6rdi), som er led i et ans\u00e6ttelsesforhold Beregningsgrundlaget er 80% af den indberettede \u00e5rlige ydelse. Intet bundfradrag ( mod tidligere 14.200 kr.) Heraf tr\u00e6kkes 80% fra i fleksydelsen ( mod tidligere 60 % ) 64% ( mod tidligere 50%) af den faktiske udbetalte \u00e5rlige ydelse tr\u00e6kkes fra i fleksydelsen Livsvarige pensioner ( uden depotv\u00e6rdi), som er private Beregningsgrundlaget er 80% af den indberettede \u00e5rlige ydelse. Intet bundfradrag ( mod tidligere 14.200 kr) Heraf tr\u00e6kkes 80% fra i fleksydelsen ( mod tidligere 60 %) Beregningsgrundlaget er 80% af den indberettede \u00e5rlige ydelse. Intet bundfradrag ( mod tidligere 14.200 kr.) Heraf tr\u00e6kkes 80% fra i fleksydelsen ( mod tidligere 60% ) Pensioner med depotv\u00e6rdi, som er led i et ans\u00e6ttelsesforhold. F.eks. pension fra L\u00f8nmodtagernes Dyrtidsfond. Beregningsgrundlaget er 5% af pensionsformuen ved efterl\u00f8nsalderen. Intet bundfradrag ( mod tidligere 14.200 kr.) Heraf tr\u00e6kkes 80% fra i fleksydelsen ( mod tidligere 60% ) 64% af den faktiske \u00e5rlige ydelse tr\u00e6kkes fra i fleksydelsen ( mod tidligere 50% ) Pensioner med depotv\u00e6rdi, som er private. F.eks. kapitalpension med engangsudbetaling og ratepension med l\u00f8bende udbetaling. Beregningsgrundlaget er 5% af pensionsformuen ved efterl\u00f8nsalderen. Intet bundfradrag ( mod tidligere 14.200 kr.) Heraf tr\u00e6kkes 80% fra i fleksydelsen ( mod tidligere 60% ) Beregningsgrundlaget er 5% af pensionsformuen ved efterl\u00f8nsalderen . Intet bundfradrag ( mod tidligere 14.200 kr.) Heraf tr\u00e6kkes 80% fra i fleksydelsen ( mod tidligere 60% ) ATP, \u00e6gtef\u00e6lle- og samleverpensioner, svagelighedspension, b\u00f8rnepension og invalidepension p\u00e5virker ikke fleksydelsen. Alle dine pensionsordninger bliver trukket fra fleksydelsen, uanset om de kommer til udbetaling eller ej, og uanset om pensionsordningerne udbetales som engangsbel\u00f8b, som l\u00f8bende ydelse eller en kombination heraf. Det er pensionsinstitutternes, og ikke kommunens opgave, at vurdere om en pensionsordning kan anses for livsvarig eller ikke, eller om pensionen er oprettet som led i et ans\u00e6ttelsesforhold eller ej. Derfor skal du rette henvendelse til dit pensionsinstitut eller pengeinstitut, hvis du har sp\u00f8rgsm\u00e5l vedr\u00f8rende arten af din\/dine pensionsordninger. Eksempler p\u00e5 modregning af pensioner for person f\u00f8dt f\u00f8r den 1.1. 1956. Eksempel 1. En person har f\u00e5et indberettet en kapitalpension med en depotv\u00e6rdi ved fleksydelsesalderen p\u00e5 100.000 kr. Der er ogs\u00e5 indberettet 50.000 kr. som \u00e5rlig livsvarig ydelse. Kapitalpensionen p\u00e5 100.000 kr. skal indg\u00e5 i beregningsgrundlaget med 5% af depotv\u00e6rdien ved fleksydelsesalderen, dvs. 5.000 kr. Den livsvarige pension skal indg\u00e5 i beregningsgrundlaget med 80% af betalingstilsagnet ved fleksydelsesalderen, som her oplyses til 50.000 kr., dvs. 40.000 kr. Beregningsgrundlaget udg\u00f8r herefter: 5000 kr. + 40.000 kr. = 45.000 kr. bundfradrag p\u00e5 14.200 kr. = 30.800 kr. Pensionsfradragets st\u00f8rrelse udg\u00f8r 60% af beregningsgrundlaget. Personen i eksemplet vil s\u00e5ledes p\u00e5 \u00e5rsbasis skulle fradrages 60% af 30.800 kr. = 18.480 kr. Eksempel 2. En person g\u00e5r p\u00e5 fleksydelse og f\u00e5r samtidig udbetalt en ratepension, oprettet som led i et ans\u00e6ttelsesforhold p\u00e5 50.000 kr. \u00e5rligt i 10 \u00e5r. \u00c5rlig fradrag for pension i fleksydelse er 50.000 kr. x 50% = 25.000 kr Eksempler p\u00e5 modregning af pensioner for person f\u00f8dt efter den 1.1. 1956 Eksempel 1. Det er fra pensionsinstitutter mv. indberettet, at en persons kapitalpension har en samlet depotv\u00e6rdi ved fleksydelsesalderen p\u00e5 500.000 kr. De 5% heraf, dvs. 25.000 kr. indg\u00e5r i beregningsgrundlaget, som skal medf\u00f8re fradrag i fleksydelsen. Pensionsfradragets st\u00f8rrelse udg\u00f8r 80% af beregningsgrundlaget. Personen vil s\u00e5ledes p\u00e5 \u00e5rsbasis skulle fradrages 80% af 25.000 kr. = 20.000 kr. Eksempel 2. En person g\u00e5r p\u00e5 fleksydelse og f\u00e5r samtidig udbetalt en ratepension, oprettet som led i et ans\u00e6ttelsesforhold p\u00e5 50.000 kr. \u00e5rligt i 10 \u00e5r. \u00c5rlig fradrag for pension i fleksydelse er 50.000 kr. x 64% = 32.000 kr \n\n"}