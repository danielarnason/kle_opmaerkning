{"classes":[{"id":"01.02.16","title":"Udbygningsaftaler om infrastruktur"}],"title":"Parterne i det \u00f8stjyske letbanesamarbejde bes\u00f8gte Karlsruhe","text":" Parterne i det \u00f8stjyske letbanesamarbejde hentede masser af inspiration til udbygning af letbanen, da de i denne uge bes\u00f8gte Karlsruhe. Med 600 kilometer letbaneskinner fordelt i et net af regionale linjer, er der god erfaring at hente i Karlsruhe. Det kunne en delegation af politikere og embedsm\u00e6nd fra kommunerne i det \u00f8stjyske letbanesamarbejde sande, da de tidligere p\u00e5 ugen var p\u00e5 studietur i den tyske by. Over halvandet d\u00f8gn bes\u00f8gte de 23 deltagere b\u00e5de trafikselskabet i Karlsruhe, der har st\u00e5et for udviklingen af letbanerne, og tre oplandskommuner til Karlsruhe, hvor borgmestre og viceborgmestre fortalte om letbanens betydning for udviklingen af byerne og naturligvis ankom de danske g\u00e6ster med letbane. Formanden for Letbanesamarbejdets politiske f\u00f8lgegruppe, Mads Nikolajsen (SF) er tilfreds med studieturen. - Letbanesamarbejdet arbejder m\u00e5lrettet hen imod at etablere et net af letbaner i Aarhus og \u00d8stjylland. Det er helt nyt i Danmark, og derfor er det rigtig godt at kunne hente inspiration og erfaringer fra politikere og fagfolk, som har skabt succes med letbaner. Og vi blev taget rigtig godt imod af trafikselskab og borgmestre, som \u00e5bent fortalte om b\u00e5de mulighederne og udfordringerne med at indf\u00f8re letbaner, siger Mads Nikolajsen. Letbanenettet i Karlsruhe er udviklet over de seneste 30 \u00e5r og omfatter b\u00e5de lokale og regionale linjer ligesom i Aarhusomr\u00e5det. M\u00e5lt p\u00e5 antallet af indbyggere er de to omr\u00e5der ogs\u00e5 sammenlignelige. Karlsruhe har i dag cirka 270.000 indbyggere, mens der i letbanens omr\u00e5de bor 600.000-700.000 indbyggere. I Aarhus krydsede antallet af indbyggere 300.000 i 2010, mens der i Aarhusomr\u00e5det bor knap 700.000. I Aarhusomr\u00e5det forventes f\u00f8rste etape af letbanen at v\u00e6re i drift inden 2017. Herudover er samfunds\u00f8konomien for yderligere fire etaper unders\u00f8gt, og byr\u00e5dene i Favrskov og Aarhus afsat midler til VVM-unders\u00f8gelser af etaper til Hinnerup og Brabrand. Yderligere oplysninger f\u00e5s ved henvendelse til: Mads Nikolajsen, formand for Letbanesamarbejdets politiske f\u00f8lgegruppe, Midttrafik, tlf. 61 28 63 27 F\u00f8lgende politikere deltog i studieturen i Karlsruhe: Aarhus Kommune Ango Winther (S), n\u00e6stformand i Teknisk Udvalg Favrskov Kommune Nils Borring (S), borgmester Charlotte Green (C), formand for Teknik- og milj\u00f8udvalget Norddjurs Kommune Jens Meilvang (LA), formand for Milj\u00f8- og teknikudvalget Odder Kommune Elvin J. Hansen (S), borgmester Syddjurs Kommune Kirstine Bille (SF), borgmester Kommunekontaktr\u00e5det i Midtjylland (KKR) Anders G. Christensen (V), KKR-formand (Favrskov) Jan Petersen (S), KKR-n\u00e6stformand (Norddjurs) Region Midtjylland Bjarne Schmidt Nielsen (S), regionsr\u00e5dsmedlem Midttrafik Arne L\u00e6gaard (V), bestyrelsesformand (Holstebro) Mads Nikolajsen (SF), formand for Letbanesamarbejdes politiske f\u00f8lgegruppe (Norddjurs) \n\n"}