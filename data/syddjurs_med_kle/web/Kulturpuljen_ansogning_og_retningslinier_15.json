{"classes":[{"id":"20.00.00","title":"Kulturvirksomhed i almindelighed"}],"title":"Kulturpuljen - ans\u00f8gning og retningslinier","text":" Kulturpuljen yder st\u00f8tte til nyskabende, inspirerende og kulturelt forankrende aktiviteter til fremme, synligg\u00f8relse og udvikling af kulturlivet i Syddjurs Kommune. Hvem kan s\u00f8ge Alle borgere, foreninger, organisationer og kommunale institutioner, samt personer med adresse i Syddjurs Kommune eller med et klart, dokumenteret tilh\u00f8rsforhold til kommunen. Principper for tildeling Syddjurs Kommunes Udvalg for Plan, udvikling og kultur har den overordnede kompetence til at bevilge tilskud. Udvalget har s\u00e6rligt fokus p\u00e5 projekter og tiltag der fremmer kulturtilbuddet til b\u00f8rn og unge tiltag der er med til at sikre et varieret udbud af kulturtilbud decentralt i kommunen aktiviteter, der er med til at fremme samarbejdet mellem foreninger, institutioner, erhvervsliv og\/eller andre kulturaktive kulturevents, som kan profilere Syddjurs p\u00e5 kultur, natur og milj\u00f8omr\u00e5det Generelt g\u00e6lder, at tilskud fra puljen skal v\u00e6re m\u00e5lrettet bredt og \u00e5bne. Kommercielle form\u00e5l st\u00f8ttes ikke. Der ydes st\u00f8tte i form af underskudsgaranti og \/eller direkte tilskud. Ans\u00f8gningsfrist Ans\u00f8gninger over kr. 50.000 - behandles l\u00f8bende p\u00e5 udvalgsm\u00f8der Ans\u00f8gninger under kr. 50.000 - a f hensyn til mere spontane gode id\u00e9er, kan ans\u00f8gninger under kr. 50.000 afg\u00f8res af Kulturafdelingen. Ans\u00f8gningsfrist: Den 1. februar, 1. maj, 1. august og 1. oktober Hvordan s\u00f8ger du Ans\u00f8gning sendes til syddjurs@syddjurs.dk . att. Kulturpuljen og skal indeholde flg. oplysninger: navn, adresse og CPR eller CVR-nummer p\u00e5 den ansvarlige for projekt og \u00f8konomi projektets titel, form\u00e5l og indhold, m\u00e5lgruppe samt ans\u00f8gt bel\u00f8b kort argumentation for ans\u00f8gningen oplysning om forl\u00f8b og tidsplan det samlede budget inkl. finansieringsplan samt oplysning om der er s\u00f8gt eller bevilget st\u00f8tte fra anden side Der skal afl\u00e6gges regnskab og beretning samt gerne fotos\/en kort videosekvens for arrangementet\/aktiviteten senest otte uger efter den udmeldte projektafslutning. Bevilgede tilskud, som ikke er anmodet udbetalt inden regnskabs\u00e5rets afslutning bortfalder. Alle ans\u00f8gere modtager et skriftligt svar p\u00e5 ans\u00f8gningen. \n\n"}