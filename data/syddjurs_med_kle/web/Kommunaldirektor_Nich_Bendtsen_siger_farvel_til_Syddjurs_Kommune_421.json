{"classes":[{"id":"00.01.00","title":"Kommunens styrelse i almindelighed"}],"title":"Kommunaldirekt\u00f8r Nich Bendtsen siger farvel til Syddjurs Kommune","text":" Kommunaldirekt\u00f8r Nich Bendtsen har valgt at s\u00f8ge nye udfordringer og er blevet ny kommunaldirekt\u00f8r i Hvidovre Kommune. Nich Bendtsen har v\u00e6ret kommunaldirekt\u00f8r i Syddjurs Kommune i 8 \u00e5r siden sammenl\u00e6gningen. Han var ogs\u00e5 kommunaldirekt\u00f8r i den tidligere Rosenholm Kommune siden 2001. Borgmester Kirstine Bille udtaler: - Jeg vil gerne takke Nich for et godt og konstruktivt samarbejde med b\u00e5de medarbejdere, direktionen, byr\u00e5det og mig selv. Han har som kommunaldirekt\u00f8r l\u00f8st store udfordringer og st\u00e5et i spidsen for kommunens organisation b\u00e5de under sammenl\u00e6gningen og de seneste \u00e5rs tilpasning af organisationen under sv\u00e6re \u00f8konomiske vilk\u00e5r. Jeg er selvf\u00f8lgelig personligt \u00e6rgerlig over, at det nu skal oph\u00f8re, men \u00f8nsker ham held og lykke i den nye funktion. Nich Bendtsen fratr\u00e6der den 15. oktober, og han vil s\u00e5ledes v\u00e6re med til at f\u00e5 budgettet for 2014 vedtaget inden sin afgang. \u00d8konomiudvalget vil i den n\u00e6rmeste fremtid tage stilling til processen omkring ans\u00e6ttelse af en ny kommunaldirekt\u00f8r. \n\n"}