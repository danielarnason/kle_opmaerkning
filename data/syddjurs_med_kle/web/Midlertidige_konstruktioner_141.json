{"classes":[{"id":"02.34.02","title":"Byggetilladelse"}],"title":"Midlertidige konstruktioner","text":" Hvis du i forbindelse med et arrangement skal bygge en scene eller opstille telte og andre transportable konstruktioner af en vis st\u00f8rrelse og kapacitet, kr\u00e6ver det en godkendelse fra Syddjurs Kommune, hvis disse konstruktioner \u00f8nskes gjort til genstand for bygningsm\u00e6ssig anvendelse. Godkendelsen kr\u00e6ves, da disse konstruktioner er omfattet af byggelovens 2, stk. 3. Du skal derfor fremsende en byggeans\u00f8gning, hvis du planl\u00e6gger at opstille f\u00f8lgende: Telte opstillet p\u00e5 terr\u00e6n med en sp\u00e6ndvidde st\u00f8rre end 15 meter eller med et areal st\u00f8rre end 1.000 m Telte opstillet p\u00e5 en bygning (tag, tagterrasse eller lignende) og med et areal st\u00f8rre end 150 m samt telte i flere etager Scener Tribuner og andre publikumsopbygninger Transportable konstruktioner, der opstilles p\u00e5 ikke plant terr\u00e6n Scener med en h\u00f8jde p\u00e5 maksimalt 1,20 meter og uden scenet\u00e5rne kr\u00e6ver ingen godkendelse. V\u00e6r s\u00e6rlig op m\u00e6rksom p\u00e5: Ans\u00f8gning om scener og tribuner skal indsendes til Syddjurs Kommune senest 4 uger inden arrangementets start. Ans\u00f8gning om telte skal indsendes til Syddjurs Kommune senest 4 uger inden opstilling med henblik p\u00e5 en vurdering af, hvorvidt der skal foretages yderligere byggesagsbehandling. Selv om en bygning eller konstruktion ikke kr\u00e6ver byggetilladelse, skal opm\u00e6rksomheden henledes p\u00e5, at konstruktionen under visse omst\u00e6ndigheder skal anmeldes til Brand- og redningsberedskabet . \n\n"}