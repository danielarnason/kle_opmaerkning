{"classes":[{"id":"01.05.09","title":"Beskyttelse af plante- og dyrearter"}],"title":"Odder","text":" Odder (Lutra lutra) - foto NatureEyes. Kraftig tilbagegang Odderen havde v\u00e6ret almindelig i Danmark i tusindvis af \u00e5r, da bestanden begyndte at falde kraftigt fra 1950\u2019erne og til 1980\u2019erne. \u00c5rsagen var prim\u00e6rt h\u00e5rdh\u00e6ndet vedligeholdelse eller kanalisering af vandl\u00f8bene, men ogs\u00e5 \u00f8get f\u00e6rdsel og forstyrrelse i naturen. Levevis og adf\u00e6rd Odder lever is\u00e6r af fisk, og ensartede vandl\u00f8b har sm\u00e5 fiskebestande. Mange Oddere d\u00f8de ogs\u00e5 i fiskeruser, og en del af de individer, der spredte sig for at danne nye territorier, blev dr\u00e6bt i trafikken. Aktiv indsats Med tiden blev vandl\u00f8bene vedligeholdt lidt mere sk\u00e5nsomt, og fiskeruser blev forsynet med stopriste. Samtidig blev der etableret bedre passagemuligheder under veje, s\u00e5 Odderne ikke beh\u00f8ver at krydse trafikken. Stigning i bestanden Der har derfor i mange \u00e5r v\u00e6ret en st\u00f8t stigende bestand, s\u00e5 der i dag lever Odder i det meste af det Nordlige Jylland, og enkelte steder p\u00e5 Sj\u00e6lland. I Syddjurs Kommune er Odderen efterh\u00e5nden fundet langs de fleste st\u00f8rre vandl\u00f8b og s\u00f8er. Det er dog kun ved Stubbe S\u00f8 og i M\u00f8rke Mose, der er sikre ynglefund. L\u00e6s mere om Odderen i \u00c5rhus Amt i denne rapport: s. 1-13 , s. 14-15 og s. 16-28 . \n\n"}