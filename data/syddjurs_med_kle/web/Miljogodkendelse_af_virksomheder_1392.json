{"classes":[{"id":"09.02.00","title":"Godkendelsespligtige listevirksomheder i almindelighed"}],"title":"Milj\u00f8godkendelse af virksomheder","text":" Ans\u00f8gning om milj\u00f8godkendelse skal indsendes til kommunen, som bl.a. skal vurdere det ans\u00f8gte i forhold til de planl\u00e6gningsm\u00e6ssige bestemmelser (kommuneplan, lokalplan eller byplanvedt\u00e6gt). Ans\u00f8ger kan eventuelt benytte et nyt digitalt ans\u00f8gningssystem, som Milj\u00f8styrelsen har udviklet, og hvor de godkendelsespligtige industrivirksomheder kan ans\u00f8ge om milj\u00f8godkendelse. Ans\u00f8gningssystemet \u00e6ndrer ikke p\u00e5 lovgivningen og de oplysningskrav, der er angivet i godkendelsesbekendtg\u00f8relsen. Ans\u00f8gningssystemet er i f\u00f8rste omgang frivilligt for virksomhederne at bruge, men bliver p\u00e5 sigt et krav. Virksomhederne f\u00e5r adgang til systemet via www.virk.dk . Kommunerne har ikke mulighed for at \u00e6ndre i virksomhedernes ans\u00f8gninger. Oplysningskravene i ans\u00f8gningssystemet er ligesom i godkendelsesbekendtg\u00f8relsen forskellige p\u00e5 en r\u00e6kke punkter for bilag 1 listepunkter, bilag 2 listepunkter og listepunkter omfattet af branchebilag. Virksomheden har desuden mulighed for at vedh\u00e6fte filer s\u00e5som datablade p\u00e5 produkter, plantegning, tankattester mm. Sagsgang. N\u00e5r ans\u00f8gningen er modtaget, sender vi et kvitteringsbrev med oplysning om, hvem der vil behandle sagen. I mange tilf\u00e6lde vil der skulle foretages en h\u00f8ring af naboer til virksomheden. Naboh\u00f8ringen sker efter bestemmelserne i forvaltningsloven. I nogle tilf\u00e6lde skal ans\u00f8gningen desuden annonceres efter reglerne om forudg\u00e5ende offentlighed. Forkortelse af ekspeditionstiden. Der er flere m\u00e5der at fremskynde behandlingen af ans\u00f8gningen. Kontakt s\u00e5 tidligt som muligt - Erfaringsm\u00e6ssigt er det en fordel, hvis vi inddrages p\u00e5 et tidligt tidspunkt i projekteringen. Herved kan sagsforl\u00f8bet optimeres, s\u00e5 godkendelsen er klar, n\u00e5r der er brug for den. Vi kan i denne fase ogs\u00e5 bidrage med oplysning om relevante, g\u00e6ldende regler samt evt. om renere teknologi og forureningsbegr\u00e6nsning. Sagsbehandlingen foreg\u00e5r elektronisk og derfor m\u00e5 ans\u00f8gningen meget gerne foreligge elektronisk, s\u00e5 eventuelle supplerende oplysninger let kan tilf\u00f8jes. Afg\u00f8relse. Godkendelse af det ans\u00f8gte kan gives, hvis der er truffet de n\u00f8dvendige foranstaltninger til at forebygge og begr\u00e6nse forurening ved anvendelse af bedste tilg\u00e6ngelige teknik, og virksomheden i \u00f8vrigt kan drives p\u00e5 stedet uden at p\u00e5f\u00f8re omgivelserne forurening, som er uforenelig med hensynet til omgivelsernes karakter. F\u00f8r godkendelsen meddeles, sendes den i et udkast til udtalelse hos ans\u00f8ger, der herved har mulighed for at komme med bem\u00e6rkninger til de stillede milj\u00f8krav. Klagemulighed. En milj\u00f8godkendelse kan p\u00e5klages til Natur- og Milj\u00f8klagen\u00e6vnet af: virksomheden kommunen embedsl\u00e6gen visse landsd\u00e6kkende lokale foreninger og organisationer enhver, der har en individuel, v\u00e6sentlig interesse i sagens udfald Underretning til de sidstn\u00e6vnte klageberettigede personer sker ved offentlig annoncering i lokale aviser. Klagefristen er 4 uger. Bestemmelserne om klage st\u00e5r i milj\u00f8godkendelsens klagevejledning. Brugerbetaling Siden 2005 har godkendelse og tilsyn efter milj\u00f8beskyttelsesloven v\u00e6ret omfattet af brugerbetaling. Brugerbetalingsordningen er en timebetalingsmodel. Du kan l\u00e6se mere om r egler for brugerbetaling for milj\u00f8godkendelser her \n\n"}