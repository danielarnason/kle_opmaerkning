{"classes":[{"id":"01.10.00","title":"Bygningsfredning og bygningsbevaring i almindelighed"}],"title":"Bevaringsr\u00e5det for Ebeltoft midtby","text":" Bevaringsr\u00e5det for Ebeltoft midtby (oprindeligt kaldet Facadeudvalget) blev nedsat af Byr\u00e5det i forbindelse med vedtagelsen af den bevarende lokalplan for Ebeltoft midtby i 1998. Bevaringsr\u00e5det for Ebeltoft midtby refererer til Udvalget for Natur, Teknik og Milj\u00f8, og har til opgave at fungere som r\u00e5dgivende organ for udvalget i forbindelse med behandlingen af bygge- og skiltesager, beplantning m.v. inden for afgr\u00e6nsningen af den bevarende lokalplan nr. 177. Form\u00e5let herved er at sikre, at midtbyens bevaringsv\u00e6rdige bymilj\u00f8 sikres, og kan udvikles i overensstemmelse med intentionerne og retningslinjerne i den bevarende lokalplan. Procedure Hvis en ans\u00f8gning er ubet\u00e6nkelig i forhold til bestemmelserne i den bevarende lokalplan og den dertilh\u00f8rende Vejledningen den generelle del Ebeltoft midtby , f\u00e6rdigbehandles sagen, uden at Bevaringsr\u00e5det konsulteres forudg\u00e5ende. Afviger det ans\u00f8gte projekt derimod fra lokalplanens retningslinjer, vil ans\u00f8gningen blive forelagt Bevaringsr\u00e5det til udtalelse. Bevaringsr\u00e5dets anbefaling vil herefter indg\u00e5 i Udvalget for Natur, Teknik og Milj\u00f8s behandling af sagen. Bevaringsr\u00e5dets sammens\u00e6tning Bevaringsr\u00e5det for Ebeltoft midtby er sammensat uden politisk repr\u00e6sentation, og best\u00e5r af repr\u00e6sentanter for: Museumsforeningen H\u00e5ndv\u00e6rker-, Industri- og Borgerforeningen Ebeltoft Handelsstandsforening Foreningen for By- og Landskabskultur i Syddjurs (BLIS) Syddjurs Kommune - Byggeri og Ejendomme Bevaringsr\u00e5dets dagsordener kan ses her. Bevaringsr\u00e5dets forretningsorden kan ses her. \n\n"}