{"classes":[{"id":"02.34.02","title":"Byggetilladelse"}],"title":"Bygge- og skiltetilladelser","text":" Der differentieres i bygningsreglementet b\u00e5de mellem forskellige typer erhvervsbyggeri og kravet til omfanget af ans\u00f8gningsmaterialet. Ved avls- og driftsbygninger samt industri- og lagerbygninger i \u00e9n etage (og som kan henf\u00f8res til konsekvensklasse CC1 eller CC2 i DS\/EN 1990 DK NA) skal kommunen alene foretage en vurdering af bygningen i relation til henholdsvis de brandm\u00e6ssige og de bebyggelsesregulerende bestemmelser i forbindelse med byggesagsbehandlingen. Ved alle \u00f8vrige typer erhvervsbyggeri skal kommunen foretage en fuldst\u00e6ndig sagsbehandling efter hele bygningsreglementet, herunder en gennemgang af de relevante tekniske sagsforhold for det p\u00e5g\u00e6ldende byggeri. Sidstn\u00e6vnte typer byggeri m\u00e5 desuden ikke tages i brug uden kommunens forudg\u00e5ende godkendelse. Omfang af ans\u00f8gningsmateriale for enfamilie-, dobbelt- og sommerhuse samt dertilh\u00f8rende sm\u00e5bygninger er n\u00e6rmere beskrevet under borgerportalen . Servicem\u00e5l for byggesagsbehandling Syddjurs Kommune har i 2014 som servicem\u00e5l for byggesagsbehandlingen , at afg\u00f8relser til ans\u00f8gninger om byggetilladelse i gennemsnit skal tr\u00e6ffes inden for 4 uger. \n\n"}