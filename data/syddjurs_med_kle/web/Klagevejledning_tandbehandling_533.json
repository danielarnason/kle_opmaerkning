{"classes":[{"id":"29.15.00","title":"Kommunal tandpleje mv. i almindelighed"}],"title":"Klagevejledning - tandbehandling","text":" I de tilf\u00e6lde opfordrer vi til, at du i f\u00f8rste omgang retter henvendelse til personalet p\u00e5 din tandklinik. Hvis der har v\u00e6ret problemer med behandlingen hos \u00e9n tandl\u00e6ge, kan det v\u00e6re en id\u00e9 at fors\u00f8ge behandling hos en anden af Tandplejens tandl\u00e6ger. P\u00e5 alle vore klinikker arbejder flere tandl\u00e6ger. Hvis du har f\u00f8lt dig d\u00e5rligt behandlet p\u00e5 en klinik og \u00f8nsker at skifte til en anden klinik, kan du enten kontakte din s\u00e6dvanlige klinik eller den af kommunens klinikker, du \u00f8nsker at benytte. Der kan ogs\u00e5 v\u00e6re tilf\u00e6lde, hvor du \u00f8nsker at rette din klage til Tandplejens leder. Det kan du g\u00f8re direkte til overtandl\u00e6ge Karen Thagaard, kat@syddjurs.dk Klager over det kommunale serviceniveau eller personaleklager kan desuden rettes til Udvalget for sundhed, \u00e6ldre og socialomr\u00e5det, som er det politiske udvalg, som Tandplejen h\u00f8rer under. Dette kan g\u00f8res ved at kontakte Ingelise Juhl, iju@syddjurs.dk som er kommunens sundheds- og \u00e6ldrechef. Endelig har du mulighed for at klage til Patientklagen\u00e6vnet, som behandler klager over autoriserede sundhedspersoner. Du skal v\u00e6re opm\u00e6rksom p\u00e5, at Patientklagen\u00e6vnet ikke tager stilling til \u00f8konomiske forhold, men alene til om tandl\u00e6gen eller tandplejeren har handlet p\u00e5 korrekt vis i forhold til fagets normer for god behandling. Tandplejens leder kan vejlede dig yderligere, hvis du \u00f8nsker at benytte disse klagemuligheder. Pjecer om klagevejleding fra Tandl\u00e6geforeningens patientskadeforsikring Sundhedsv\u00e6snets Patientklagen\u00e6vn\u00a0 \n\n"}