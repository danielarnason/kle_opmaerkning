{"classes":[{"id":"05.07.02","title":"Snerydning og glatf\u00f8rebek\u00e6mpelse"}],"title":"Vinterberedskab","text":" Se den aktuelle vinterbek\u00e6mpelse p\u00e5 kort L\u00e6s om ansvaret for snerydning og vejklasser herunder Hvem har ansvaret? P\u00e5 offentlige veje og stier er det vejmyndighedens ansvar, at der bliver ryddet og saltet. Alt efter hvilken vej det er, er det kommunens eller Vejdirektoratets ansvar. P\u00e5 statsvejene er det Vejdirektoratets ansvar. En beskrivelse af hvilke veje der er statsveje kan ses under fanen Vejnettet i venstre side af sk\u00e6rmen. Syddjurs kommune foretager snerydning p\u00e5 kommunale veje. Snerydningen foretages efter en plan, hvor vejene er prioriteret. Det er ejerne af ejendomme, der gr\u00e6nser op til en offentlig vej eller sti, der skal rydde og salte fortov og sti ud for ejendommene. Private grundejers ansvar P\u00e5 private f\u00e6llesveje og stier er det den enkelte grundejer, som er ansvarlige for, at der bliver ryddet og saltet til vejmidten ud for sit grundstykke. Private f\u00e6llesveje og stier er gader, veje, broer, pladser og stier, som bruges som adgangsveje for flere selvst\u00e6ndige ejendomme. Selv om en grundejerforening eller lignende har en ordning med f\u00e6lles rydning af veje og fortov, er ansvaret for, at der er ryddet og saltet, stadig grundejerens. Har du indg\u00e5et aftale med andre om, at de klarer pligten for dig, skal aftalen v\u00e6re skriftlig , og godkendes af Syddjurs Kommune . Det er derfor vigtigt, at grundejerforeninger f\u00e5r lavet kontrakt med vognm\u00e6nd inden vinter! Det er ikke muligt at f\u00e5 kommunen til at udf\u00f8re arbejdet. Tidligere praksis hvor kommunen p\u00e5 enkelte veje har udf\u00f8rt arbejdet, er s\u00e5ledes oph\u00e6vet. Hvorn\u00e5r skal der ryddes og saltes? Der skal ryddes og saltes ved nedb\u00f8r og frost, som bevirker, at veje og fortov ikke er farbare og forsvarlige at bev\u00e6ge sig p\u00e5. Se endvidere under domspraksis nederst p\u00e5 siden. Hvordan salter du bedst? Ved at smide vejsalt eller grus p\u00e5 de glatte overflader, efter der er ryddet for sne. Bem\u00e6rk her, at mange har en kraftig tendens til at anvende for meget salt. Dobbelt s\u00e5 meget salt er ikke dobbelt s\u00e5 godt for glatf\u00f8rebek\u00e6mpelsen, men til stor belastning for milj\u00f8et. Brug derfor vejsalt med omtanke. Et tip kan v\u00e6re at mikse vejsalt med grus, derved opn\u00e5s en smeltning af is, kombineret med et forsvarligt farbart fortov\/ sti\/ vejareal. Hvis der ikke ryddes! Hvis du ikke har ryddet og saltet, som du skal, kan kommunen s\u00f8rge for, at det bliver gjort p\u00e5 din regning. Du risikerer ogs\u00e5, at der ikke bliver hentet affald fra din ejendom, at du ikke f\u00e5r post, og i v\u00e6rste fald at nogen falder og kommer til skade. Se endvidere under domspraksis nederst p\u00e5 siden. Hvis nogen falder og kommer til skade p\u00e5 dit vej- eller fortovsareal, er det din forsikring, der skal betale, hvis der ikke er ryddet og saltet forsvarligt. Kommunens ansvar Vi overv\u00e5ger vej og vejrsituationen d\u00f8gnet rundt Fra m\u00e5lestationer langs vejene sendes l\u00f8bende data til vejdirektoratets vintervagtcentral der kontakter kommunen. Vi vurderer l\u00f8bende, om glatf\u00f8rebek\u00e6mpelse eller snerydning skal s\u00e6ttes i gang ud fra m\u00e5ledata og DMI s prognoser. Vejene er ikke lige vigtige ! Vejnettet i Syddjurs Kommune er klassificeret i 4 vejklasser - Klasse 1 4 veje. Vi koncentrerer os mest om klasse-1 vejene. Prioritering er aftalt med politiet og fastlagt ud fra vejenes betydning for f\u00e6rdslen. Vi salter, mod glatf\u00f8re P\u00e5 klasse 1 veje salter vi pr\u00e6ventivt, det vil sige f\u00f8r glatf\u00f8re forventes at opst\u00e5. P\u00e5 klasse 2 veje sparer vi p\u00e5 saltet, det vil sige vi salter kun n\u00e5r glatf\u00f8re forventes at optr\u00e6de i en l\u00e6ngere periode. V\u00e6r derfor opm\u00e6rksom p\u00e5 at glatf\u00f8re kan optr\u00e6de i kortere perioder. P\u00e5 klasse 3 veje salter vi kun i dagtimerne. P\u00e5 klasse 4 veje salter vi kun undtagelsesvis og kun n\u00e5r serviceniveau er opn\u00e5et p\u00e5 de \u00f8vrige vejklasser. Vi rydder sne, n\u00e5r det generer fremkommeligheden. P\u00e5 klasse 1 veje salter og rydder vi for at hindre fastk\u00f8rt sne\/is under snefald. Vejene renses uafbrudt d\u00f8gnet rundt indtil normal f\u00f8re er genskabt. P\u00e5 klasse 2 veje rydder vi under snefald s\u00e5 vejene er fremkommelige. Vejene kan v\u00e6re vanskeligt fremkommelige i nattetimerne. P\u00e5 klasse 3 veje rydder vi sne i dagtimerne. Vejene kan v\u00e6re vanskeligt fremkommelige\/ lukkede i nattetimerne. P\u00e5 klasse 4 veje rydder vi kun sne undtagelsesvis og kun n\u00e5r det \u00f8nskede serviceniveau er opn\u00e5et p\u00e5 de \u00f8vrige vejklasser. Vejene kan v\u00e6re vanskeligt fremkommelige\/ lukkede i nattetimerne. P\u00e5 kortet herunder kan du se vinterklasserne. Klik p\u00e5 navigeringspilene yderst til h\u00f8jre for at zoome eller flytte rundt i kortet, du kan ogs\u00e5 bruge ikonerne til at navigere med. Hvis du er p\u00e5 en mobil, s\u00e5 brug dette link. Kommunens opgaver ved vintervedligeholdelse Syddjurs Kommune har ansvaret for 1.000 km offentlige veje. Idet kommunens vinterberedskab ikke kan v\u00e6re alle steder p\u00e5 \u00e9n gang, har vi derfor valgt at prioritere opgaverne. Veje og pladser er inddelt i 4 prioriteringsklasser, hvor klasse 1 har f\u00f8rste prioritet. Her er risikoen for ulykker st\u00f8rst. P\u00e5 mindre veje p\u00e5 landet og p\u00e5 boligvejene i byerne vil vintervejret sj\u00e6ldent medf\u00f8re alvorlige ulykker. Derfor ryddes de til sidst. Snerydning og glatf\u00f8rebek\u00e6mpelse Trafikveje Klasse-1 veje Snerydning: Snerydning kan foretages alle ugens dage og p\u00e5 alle tider af d\u00f8gnet. Snerydning igangs\u00e6ttes ved drivedannelse eller inden der falder op til 5 cm j\u00e6vnt lag. Glatf\u00f8rebek\u00e6mpelse: Glatf\u00f8rebek\u00e6mpelse kan igangs\u00e6ttes p\u00e5 alle ugens dage og tider af d\u00f8gnet, og foretages ved pr\u00e6ventiv saltning. Klasse-2 veje Snerydning: Snerydning kan igangs\u00e6ttes i tidsrummet mandag til fredag mellem kl. 5.00 til 18.00 og l\u00f8rdag og s\u00f8ndag mellem kl. 7.00 til 16.00. Snerydning igangs\u00e6ttes ved drivedannelse eller ved 5 til 8 cm j\u00e6vnt lag indenfor n\u00e6vnte tidsinterval Glatf\u00f8rebek\u00e6mpelse: Glatf\u00f8rebek\u00e6mpelse kan igangs\u00e6ttes i tidsrummet mandag til fredag mellem kl. 5.00 til 18.00 og l\u00f8rdag og s\u00f8ndag mellem kl. 7.00 og 16.00. Glatf\u00f8rebek\u00e6mpelse igangs\u00e6ttes n\u00e5r glatf\u00f8re er konstateret, og foretages i n\u00e6vnte tid interval ved saltning. Lokalveje Klasse-3 veje Snerydning: Snerydning kan foretages alle ugens dage mellem kl. 7.00 og 16.00. Snerydning igangs\u00e6ttes fortrinsvis i det omfang indsatsen p\u00e5 vintervejklasse 1. og 2. er afsluttet. Glatf\u00f8rebek\u00e6mpelse: Glatf\u00f8rebek\u00e6mpelse kan igangs\u00e6ttes p\u00e5 alle ugens dage i tidsrummet mellem kl. 7.00 til 16.00, og foretages i n\u00e6vnte tid interval ved saltning Saltning igangs\u00e6ttes n\u00e5r glatf\u00f8re er konstateret og fortrinsvis i det omfang indsatsen p\u00e5 vintervejklasse 1. og 2. er afsluttet. Klasse-4 veje Snerydning: Disse veje er undtaget for snerydning, der dog undtagelsesvis kan foretages n\u00e5r indsatsen p\u00e5 ovenst\u00e5ende vintervejklasser 1. til 3. er afsluttet, s\u00e5fremt der fortsat er behov for snerydning. Glatf\u00f8rebek\u00e6mpelse: Der saltes eller gruses kun undtagelsesvis p\u00e5 disse veje, og kun i det omfang de \u00f8vrige opgaver tillader det. Klasse-5 veje Sneryddes ikke. Glatf\u00f8rebek\u00e6mpes ikke. Snedynger ved indk\u00f8rsler Et tilbagevendende problem ved de offentlige veje er snevoldene ud for private indk\u00f8rsler, som opst\u00e5r n\u00e5r sneploven passere. Vi kan desv\u00e6rre ikke tilbyde at fjerne disse, da der er mange af dem i kommunen. Derfor beder vi venligst grundejerne om selv at g\u00f8re dette stykke arbejde. Syddjurs Kommune har desuden besluttet, at ejerne af ejendomme i sommerhusomr\u00e5der ikke har pligt til at rydde sne p\u00e5 de veje som er udlagt i sommerhusomr\u00e5der. P\u00e5 kommunevejene i sommerhusomr\u00e5derne bliver der ikke ryddet for sne og saltet af vejv\u00e6senet. Domspraksis Det er altid et sk\u00f8n om vej og fortov er forsvarligt ryddet. Domspraksis kan dog give nogle fingerpeg: Der skal v\u00e6re ryddet for sne mellem kl. 7 og 22. Pligten til at s\u00f8rge for at der ikke er glat g\u00e6lder dog principielt hele d\u00f8gnet. Hvis der ikke er ryddet dagen efter snefaldet, kan man f\u00e5 en mundtlig p\u00e5tale Hvis der ikke er ryddet p\u00e5 andendagen, f\u00e5r man et skriftligt p\u00e5bud. Hvis der ikke er ryddet p\u00e5 tredjedagen, kan kommunen s\u00f8rge for rydning p\u00e5 ejerens regning. Hvis den manglende rydning kan medf\u00f8re fare for f\u00e6rdslen, kan kommunen dog s\u00f8rge for rydning med det samme. Hvis ejeren n\u00e6gter at tage i mod det skriftlige p\u00e5bud, vil han ofte blive anmeldt til politiet. Love og regler Lov om vintervedligeholdelse og renholdelse af veje 11 Kontakt Syddjurs Kommune, Natur- og Vejservice kan tr\u00e6ffes p\u00e5 tlf. 87 53 57 20 \n\n"}