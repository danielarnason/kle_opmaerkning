{"classes":[{"id":"13.06.02","title":"Salg af jord"}],"title":"R\u00f8nde Vest","text":" \u00d8konomiudvalget i Syddjurs Kommune har p\u00e5 m\u00f8det den 25. april 2013 besluttet at neds\u00e6tte priserne p\u00e5 grundene i Ladeg\u00e5rdsparken med 15 %. De nye priser fremg\u00e5r af skemaet. Priserne er\u00a0inkl. tilslutningsafgifter til el, vand, varme og kloak. Hvis du er interesseret s\u00e5 ret henvendelse til direktionssekretariatet p\u00e5 87 53 50 10. Kort: \u00c5ben kort med priser i eget vindue Bem\u00e6rk at reserverede grunde markeret med gult ikke er solgte, men reserverede uden fork\u00f8bsret. Se mere om betingelser for reservation under FAQ VIDEO: Se video fra udstykningen i R\u00f8nde Vest her \u00a0 Salgsmateriale: Materiale for alle grunde finder du her Salgsmaterialet indeholder k\u00f8bsaftale, salgsbetingelser, fortrydelsesblanket mv. Det er vigtigt du l\u00e6ser hele materialet, inden du sender underskrevet k\u00f8bsaftale til Syddjurs Kommune. Nedenfor kan du l\u00e6se en kort beskrivelse af forhold, du skal v\u00e6re opm\u00e6rksom p\u00e5 ved k\u00f8bet Servitutter Der er forskellige servitutter p\u00e5 de enkelte ejendomme. De servitutter, der er tinglyst p\u00e5 grundene, er: Servitut 05.11.1975-19925-63 om telefonkabler Servitut 06.09.1988-59354-63 om kabeltrace Servitut 07.04.2008-28534-63 om byggepligt Derudover er der g\u00e6ldende lokalplan for omr\u00e5det, der dog ikke er tinglyst. Grundene er naturligvis g\u00e6ldfri. Forurening I materialet kan du se et udskrift fra Jordforureningslovens Areal Register. Region Midtjylland har vurderet, at der ikke er grundlag for at kortl\u00e6gge matriklerne. F\u00e5 yderligere oplysninger om jordforureningsloven hos Region Midtjylland: Telefon: 78 41 19 99, Mail: miljoe@ru.rm.dk eller jord-raastoffer@ru.rm.dk Tilslutningsbidrag Alle priser er inklusiv tilslutningsbidrag til kloak, el, vand og varme. Hvis du gerne vil k\u00f8be en grund Hvis du \u00f8nsker at k\u00f8be en grund, skal du underskrive en k\u00f8bsaftale og en fortrydelsesblanket og sende begge til Syddjurs Kommune. Hvis I er to eller flere der vil k\u00f8be sammen, skal I begge \/ alle underskrive dokumenterne. Du \/ I kan enten sende dokumenterne med almindelig post til Syddjurs Kommune, Direktionssekretariatet, Hovedgaden 77, 8410 R\u00f8nde eller scanne dem og sende dem til direktionssekretariat@syddjurs.dk. Husk at v\u00e6re opm\u00e6rksom p\u00e5, at du har afgivet et bindende tilbud, s\u00e5 snart Syddjurs Kommune modtager den underskrevne k\u00f8bsaftale. Du skal derfor sikre dig, at du kan finansiere k\u00f8bet, inden du sender aftalen til kommunen. Om R\u00f8nde R\u00f8nde er en driftig handels- og erhvervsby med sm\u00e5 3000 indbyggere. Med en beliggenhed t\u00e6t p\u00e5 Djurslandsmotorvejen og E45 er man hurtigt \u201don the Road\u201d. Lufthavnen ligger blot 15 minutters k\u00f8rsel v\u00e6k, og at man kan v\u00e6re i Aarhus p\u00e5 bare 30 min. g\u00f8r, at man p\u00e5 den ene side f\u00f8ler storbyen Aarhus, med alle dens tilbud, er t\u00e6t p\u00e5, samtidigt med at man kan v\u00e6re bosiddende i landlige og rolige omgivelser og frisk luft. Her er alt, hvad man skal bruge: mange rigtig gode handelsmuligheder, fritidsbesk\u00e6ftigelser bl.a. i forbindelse med idr\u00e6tshallerne, samt flere b\u00f8rnehaver og uddannelsesinstitutioner, heriblandt folkeskole, h\u00f8jskoler, gymnasium inkl. HHX og \u00f8kologisk landbrugsskole. Byen er h\u00f8jt beliggende med udsigt over Kal\u00f8 Vig og slotsruinen, og her er rigtig mange muligheder for en aktiv fritid med ture \u201dud i det bl\u00e5 og gr\u00f8nne\u201d, da der findes mange cykel- og vandrestier i omr\u00e5det ligesom her er mange forenings-, sports- og uddannelsestilbud. F\u00f8lle strand ligger indenfor cykelafstand og Nationalpark Mols Bjerge ligger lige op ad byen. Man kan dyrke sejlsport i Nappedam i Kal\u00f8vig B\u00e5dlaug Ladeg\u00e5rdsparken Udstykningen best\u00e5r af 48 grunde, hvoraf 12 er blevet solgt. Udstykningen ligger i den vestlige del af R\u00f8nde, t\u00e6t p\u00e5 skole og idr\u00e6tscenter og der er kun 5 minutter ind til centrum. Udstykningen er let kuperet, s\u00e5 der er forskel p\u00e5, hvor h\u00f8jt grundene ligger. Derfor vil der ogs\u00e5 v\u00e6re mulighed for at kunne f\u00e5 fin udsigt til naturen fra nogle af grundene. \n\n"}