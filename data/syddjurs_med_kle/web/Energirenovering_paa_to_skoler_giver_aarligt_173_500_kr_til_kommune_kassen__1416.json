{"classes":[{"id":"82.09.01","title":"Energibesparende foranstaltninger, kommunens ejendomme og lokaler"}],"title":"Energirenovering p\u00e5 to skoler giver \u00e5rligt 173.500 kr. til kommune kassen ","text":" I forbindelse med ombygning af Hornslet og Pindstrup Skole er der investeret i en energirenovering, som man forventer giver en \u00e5rlig besparelse p\u00e5 ca. 173.500 kr. Syddjurs Kommune besluttede i 2011 at bevilge 5 mio. kr. til energirenoverende tiltag til Hornsletskolen og 2.6 mio. kr. til Pindstrupskolen. De bygningsm\u00e6ssige forbedringer er nu f\u00e6rdiggjort, og man kan se frem til p\u00e6ne besparelser p\u00e5 energibudgettet. Formanden for udvalget for familie og institutioner Per Zeidler udtaler: - Vi ser renoveringerne som en rigtig god investering. Der er selvf\u00f8lgelig en l\u00e6ngere tilbagebetalingstid; men til geng\u00e6ld har bygningerne f\u00e5et et gevaldigt l\u00f8ft samtidig med, at vi sparer p\u00e5 energien. P\u00e5 Hornsletskolen indbefatter de byggetekniske tiltag flg. forbedringer i hovedbygningen og gymnastiksalen: - Udskiftning af 95 vinduer\/ovenlys og 2 facaded\u00f8re - Efterisolering af lofter og skr\u00e5v\u00e6gge - Udskiftning af 100 radiatorer og termostatventiler - Udskiftning af tagbekl\u00e6dning i gymnastiksalen P\u00e5 Pindstrup Skolen kan man ligeledes gl\u00e6des over renovering af: - Udskiftning af tagbekl\u00e6dning - Efterisolering af lofter - Udskiftning af 72 vinduer, 10 terrassed\u00f8re og 2 facaded\u00f8re - Hulmursisolering af alle yderv\u00e6gge Energirenoveringen p\u00e5 de to skoler er finansieret gennem l\u00e5n fra statens puljemidler, der gives til kommunal gennemf\u00f8relse af energibesparende foranstaltninger. For yderligere oplysninger kontakt teamleder Steen Daugaard Andersen p\u00e5 telefon 87 53 52 72 \/ 40 30 91 10 eller energikonsulent Jens J\u00f8rgen N\u00f8hr Nielsen p\u00e5 telefon 87 53 56 35 \n\n"}