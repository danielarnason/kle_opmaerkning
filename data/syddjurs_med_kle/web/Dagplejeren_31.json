{"classes":[{"id":"28.00.00","title":"Dagtilbud i almindelighed"}],"title":"Dagplejeren","text":" Dagplejeren og hjemmet skal godkendes af kommunen. Godkendelse sker ved bes\u00f8g i hjemmet af to dagplejep\u00e6dagoger, hvor man har en grundig samtale og vurdering af personen, familien og hjemmet. Ved ans\u00e6ttelsen f\u00e5r den ny dagplejer en grundig information p\u00e5 dagplejekontoret og er i praktik hos en eller flere af dagplejerne i gruppen. Baggrunden for ans\u00e6ttelse i dagplejen kan v\u00e6re meget forskelligt, der er ansat dagplejere med en baggrund som p\u00e6dagoger, nogle har p\u00e6dagogisk grunduddannelse, andre er social og sundhedsassistenter, eller kommer ind i dagplejen fra andre servicefag Der indhentes straffeattest og b\u00f8rneattest. Faglighed F\u00e6lles for alle dagplejere, er at de p\u00e5 et tidspunkt gennemg\u00e5r et grundkursus for dagplejere, med bl.a. p\u00e6dagogik og psykologi. Senest har alle vores dagplejere gennemg\u00e5et et ugekursus omhandlende anerkendende p\u00e6dagogik. Dagplejerne deltager ligeledes l\u00f8bende i relevante kurser, s\u00e5som kurser om sm\u00e5b\u00f8rnsp\u00e6dagogik, for tidligt f\u00f8dte b\u00f8rn og f\u00f8rstehj\u00e6lp. \n\n"}