{"classes":[{"id":"06.01.00","title":"Kloakker og ledningsnet samt private spildevandsanl\u00e6g i almindelighed"}],"title":"Indberetning af oversv\u00f8mmelser","text":" Som forarbejde til Klimatilpasningsplan 2014 er der udarbejdet en risikokortl\u00e6gning af hele kommunen. Kortl\u00e6gningen er lavet i felter p\u00e5 100 x 100 meter, og er derfor ikke s\u00e6rlig detaljerede. Jo bedre Syddjurs Kommune kender de konkrete problemomr\u00e5der, jo bedre kan vi prioritere klimatilpasningsindsatsen fremover. Du kan hj\u00e6lpe Syddjurs Kommune til at f\u00e5 en endnu st\u00f8rre viden om, hvilke omr\u00e5der der bliver oversv\u00f8mmede ved skybrud, ved at indberette det p\u00e5 denne side, n\u00e5r du oplever en oversv\u00f8mmelse. Som udgangspunkt er afledning af regnvand fra privat grund grundejerens eget ansvar. Vandet skal h\u00e5ndteres p\u00e5 en m\u00e5de, s\u00e5 det ikke l\u00f8ber ind til naboer, fx ved nedsivning eller tilbageholdelse i regnvandsbassiner eller regnbede. L\u00e6s mere om, hvordan du klimatilpasser din ejendom, p\u00e5 www.klimatilpasning.dk . Indberet oversv\u00f8mmelser Du kan indberette oplevede oversv\u00f8mmelser via nedenst\u00e5ende kort eller sende en mail eller brev mrk. \"Klimatilpasning\" til kommunen med dine bem\u00e6rkninger. \u00a0 \n\n"}