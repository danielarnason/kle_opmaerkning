{"classes":[{"id":"28.00.00","title":"Dagtilbud i almindelighed"}],"title":"Tilfredshedsunders\u00f8gelse i dagpasningen","text":" Der er i april og maj m\u00e5ned 2012 gennemf\u00f8rt de f\u00f8rste af en r\u00e6kke brugertilfredshedsunders\u00f8gelser i Syddjurs Kommune. Det f\u00f8rste omr\u00e5de er dagplejen med 488 b\u00f8rn hos 153 kommunalt ansatte dagplejere . Det andet omr\u00e5de er daginstitutionerne med 26 institutioner, hvor der er indskrevet 1283 b\u00f8rn. Den samlede tilfredshedsgrad i Syddjurs kommune er 89% for daginstitutionernes vedkommende og hele 93% for dagplejens vedkommende. Alts\u00e5 forholdsvis langt over det politisk fastsatte m\u00e5ltal p\u00e5 80%. Formand for udvalget for familie og institutioner J\u00f8rgen Br\u00f8gger: - Jeg er rigtig glad for, at den her m\u00e5ling dokumenterer en meget h\u00f8j tilfredshed med vores dagtilbud hos for\u00e6ldrene. Det bekr\u00e6fter mit billede af at vores daginstitutioner og vores dagpleje hver dag leverer en h\u00f8j faglig kvalitet. Det er vigtigt, at der nu f\u00f8lges op p\u00e5 rapporterne i for\u00e6ldrebestyrelserne og p\u00e5 personalem\u00f8derne, s\u00e5 vi aktivt kan bruge m\u00e5lingen til at sikre og udvikle vores kvalitet. Du kan hente unders\u00f8gelserne som pdf her: \n\n"}