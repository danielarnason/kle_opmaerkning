{"classes":[{"id":"00.01.10","title":"Opgaver der d\u00e6kker flere hovedgrupper"}],"title":"B\u00f8rnepolitik","text":" Opdateret den 24.5.2012 af Webmaster Se ogs\u00e5 oversigtsark over b\u00f8rnepolitikken Den sammenh\u00e6ngende B\u00f8rnepolitik skal bruges aktivt til at sikre, at vi aldrig glemmer helheden og sammenh\u00e6ngen i b\u00f8rnenes og de unges liv. B\u00f8rnepolitikken skal skabe en platform, hvor for\u00e6ldre, samarbejdsparter og frivilligdelen kan m\u00f8des i en \u00e5benhed og nysgerrighed til hinanden for at skabe sammenh\u00e6ng i b\u00f8rnenes og de unges liv. Vi \u00f8nsker, at b\u00f8rn og unge f\u00e6rdes i rummelige og inkluderende milj\u00f8er i det daglige. Samtidig er der fokus p\u00e5 at udnytte det netv\u00e6rk barnet kender i langt h\u00f8jere grad. Alle b\u00f8rn har ret til ligebehandling, leg, udvikling, skolegang, sundhed, deltagelse og beskyttelse if\u00f8lge FN s konventioner. Det betyder, at b\u00f8rn, fra de er helt sm\u00e5, skal have omsorg, sund og alsidig kost, mulighed for at udvikle og udfolde sig gennem leg og l\u00e6ring, hvor forskellige kropslige og udviklende aktiviteter underst\u00f8tter dette. Til at sikre dette er for\u00e6ldre og den omgivende familie den prim\u00e6re ressource for barnet, og her kan Syddjurs kommune v\u00e6re en samarbejdspartner for barnet, den unge og for\u00e6ldrene. B\u00f8rn og unge med s\u00e6rlige behov har brug for, at den st\u00f8tte der gives under opv\u00e6ksten gives i et samarbejde mellem p\u00e6dagoger, l\u00e6rere, for\u00e6ldre, bedstefor\u00e6ldre og andre i barnets netv\u00e6rk. Det er m\u00e5let med den sammenh\u00e6ngende b\u00f8rnepolitik Derfor vil vi i Syddjurs kommune vil s\u00e6tte fokus p\u00e5: sunde milj\u00f8er , hvor barnet kan udvikle sin identitet og potentiale i samspil med andre anerkendelse af forskelligheder som en foruds\u00e6tning for at kunne skabe disse milj\u00f8er at fort\u00e6lle den gode historie om samarbejdet med hinanden b\u00e5de b\u00f8rn og voksne oktober 2011 J\u00f8rgen Br\u00f8gger, Udvalgsformand, Udvalget for Familier og Institutioner \n\n"}