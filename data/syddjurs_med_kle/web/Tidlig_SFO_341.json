{"classes":[{"id":"17.13.10","title":"Optagelse i skolefritidsordning (SFO)"}],"title":"Tidlig SFO","text":" B\u00f8rn der er indskrevet til skolestart i august starter i tidlig SFO 1. april samme \u00e5r. B\u00f8rn i kommunale b\u00f8rnehaver B\u00f8rn der g\u00e5r i kommunale dagtilbud i Syddjurs Kommune overf\u00f8res automatisk til tidlig SFO. Hvis I ikke \u00f8nsker dette tilbud, skal I s\u00f8rge for at udmelde jeres barn af dagtilbud pr. 31. marts. Dette sker elektronisk via digital pladsanvisning med NemID - klik p\u00e5 linket til h\u00f8jre. Udmeldelse kan kun ske til den 1. i m\u00e5neden, med en m\u00e5neds varsel. Hvis jeres barn er optaget til skolestart p\u00e5 en friskole, kan I v\u00e6lge om barnet skal g\u00e5 i tidlig SFO p\u00e5 friskolen, hvis friskolen tilbyder en s\u00e5dan ordning, eller om barnet skal i tidlig SFO p\u00e5 distriktsskolen. B\u00f8rn i private b\u00f8rnehaver Hvis jeres barn g\u00e5r i privat b\u00f8rnehave, skal I selv s\u00f8rge for at udmelde barnet af b\u00f8rnehaven. Skal jeres barn indmeldes i tidlig SFO p\u00e5 en folkeskole i Syddjurs Kommune, skal indmeldelse ske via den digitale pladsanvisning og hvis barnet \u00f8nskes tilmeldt tidlig SFO p\u00e5 privatskole, skal I rette henvendelse direkte til privatskolen. Tilskud til friskoler med tidlig SFO Friskoler, der tilbyder tidlig SFO, f\u00e5r fra 1. april til 31. juli et tilskud fra kommunen svarende til 90 % af den kommunale tildeling pr. barn pr. m\u00e5ned til dagtilbud fratrukket den kommunale for\u00e6ldrebetaling for tidlig SFO. I 2014 udg\u00f8r tilskuddet fra kommunen 2.252 kr. pr. barn pr. m\u00e5ned, svarende til 9.008 kr. pr. barn for hele perioden med tidlig SFO. For at friskolen kan f\u00e5 udbetalt tilskuddet til tidlig SFO, skal friskolen sende en elektronisk regning til Skoleafdelingen med ajourf\u00f8rt liste over de indskrevne b\u00f8rn. Friskolerne fasts\u00e6tter selv for\u00e6ldrebetalingen for tidlig SFO. Friskoler kan som udgangspunkt ikke k\u00f8be tidlig SFO-pladser i den lokale, kommunale b\u00f8rnehave, da tidlig SFO bl.a. oprettes for at skabe den forn\u00f8dne plads til b\u00f8rn, der skal overg\u00e5 fra dagpleje til b\u00f8rnehave \n\n"}