{"classes":[{"id":"01.11.00","title":"Byfornyelse og udvikling af byer i almindelighed"}],"title":"Syddjurs \u00e5bner for anden ans\u00f8gningsrunde til landsbypuljen","text":" Syddjurs Kommune har indtil videre tildelt cirka halvdelen af de 4,3 mio. kr. i puljen. I anden runde kan der igen s\u00f8ges om midler til nedrivning af forfaldne huse eller renovering af bevaringsv\u00e6rdige bygninger. \u00a0 Syddjurs Kommune \u00e5bnede for ans\u00f8gninger til Landsbypuljen i efter\u00e5ret 2013. Indtil videre er der afsat cirka halvdelen af midlerne til nedrivning eller renoveringsst\u00f8tte af i alt 12 ejendomme. \u00a0 Formand for udvalget for plan, udvikling og kultur Kirstine Bille udtaler: \u00a0 Landsbypuljen er vigtig fordi den skaber synlige forbedringer i de ber\u00f8rte landsbyer. Jeg ved, at der er tale om sm\u00e5 skridt, n\u00e5r man ser man p\u00e5 behovet i hele kommunen. Men det er vigtigt at huske, at hvert hus som nedrives eller renoveres har stor betydning for den enkelte landsby og muligheden for at skabe et godt landsbymilj\u00f8. Jeg vil derfor opfordre alle interesserede borgere til at s\u00f8ge i god tid, s\u00e5 de kan indg\u00e5 i vores prioritering. \u00a0 Landsbypuljen yder st\u00f8tte til \u00a0 Nedrivning af tomme og forfaldne boliger. Udvendige bygningsforbedringer af bevaringsv\u00e6rdige bygninger og boliger opf\u00f8rt f\u00f8r 1950 Istands\u00e6ttelse af forsamlingshuse eller bygninger med lign. anvendelse Nedrivninger af tomme og udtjente erhvervsbygninger beliggende i byer Oprydning og fjernelse af skrot og affald \u00a0 L\u00e6s mere og find ans\u00f8gningsskema www.syddjurs.dk\/Landsbypulje . Ydereligere oplysninger kan f\u00e5s ved henvendelse til Udviklingskonsulent Alette Lena Skov-Hansen p\u00e5 telefon 87 53 50 58 eller bedst via mail til alsh@syddjurs.dk \u00a0 De ejere, der tidligere har fremsendt ans\u00f8gning og v\u00e6ret i dialog med kommunen omkring Indsatspuljerne og Landsbypuljen beh\u00f8ver ikke ans\u00f8ge igen. De indg\u00e5r fortsat i den samlede prioritering, som l\u00f8bende justeres. \u00a0 Frist for ans\u00f8gning Anden udlodning af midler fra Landsbypuljen sker p\u00e5 baggrund af de ans\u00f8gninger der er fremsendt inden den 15. april 2014 . Alle aftaler skal v\u00e6re indg\u00e5et og alle beslutninger skal v\u00e6re gennemf\u00f8rt inden udgangen af 2014. Det g\u00e6lder ogs\u00e5 bygningsforbedringer. \u00a0\u00a0\u00a0\u00a0\u00a0\u00a0\u00a0\u00a0\u00a0\u00a0\u00a0 \u00a0 Tildelingskriterier vedtaget af byr\u00e5det den 29. august 2013 Tomme og forfaldne boliger med en synlig beliggenhed, og hvor forfaldet har en afsmittende virkning p\u00e5 omgivelserne vil blive prioriteret h\u00f8jest.\u00a0 Boliger vil generelt blive prioriteret h\u00f8jere end erhverv. Erhvervsbygninger med en synlig beliggenhed vil blive prioriteret h\u00f8jest. Midlerne vil generelt blive prioriteret i omr\u00e5der, hvor der er en igangv\u00e6rende eller planlagt byfornyelse eller anden planl\u00e6gning i gang, herunder landsbylokalplaner. Frivillige nedrivninger uden opk\u00f8b prioriteres h\u00f8jest. Bygningsforbedring af bevaringsv\u00e6rdige ejendomme vil blive prioriteret h\u00f8jest. Bygningsforbedring i byer, hvor der er en igangv\u00e6rende eller planlagt byfornyelse i gang, prioriteres generelt. Skrot og affald, der har en synlig placering i forhold til det omkringliggende landskab, vil blive prioriteret h\u00f8jst. \u00a0 \u00a0 \n\n"}