{"classes":[{"id":"00.17.00","title":"Kommunalt\/tv\u00e6rsektorielt samarbejde i almindelighed"}],"title":"Partnerskabsaftale om naturformidling","text":" Se hele aftalen her Partnerskabsaftale mellem Danmarks J\u00e6gerforbund, Destination Djursland, DGI Karpenh\u00f8j, Friluftsr\u00e5det, Skov- og Naturstyrelsen Kronjylland, Naturhistorisk Museum, og Syddjurs Kommune om f\u00e6lles, koordinerende og udviklende forum for naturformidling. Aftalen mellem Danmarks J\u00e6gerforbund p\u00e5 Kal\u00f8, Destination Djursland, DGI Karpenh\u00f8j, Friluftsr\u00e5det, Skov- og Naturstyrelsen Kronjylland, Naturhistorisk Museum, og Syddjurs Kommune har til form\u00e5l at beskrive parternes gensidige forventninger, at fastl\u00e6gge de \u00f8nskede resultater og beskrive de vilk\u00e5r, der skal v\u00e6re g\u00e6ldende for partnerskabets gennemf\u00f8relse. 1. Baggrund Naturformidlingen i det geografiske omr\u00e5de omfattet af Syddjurs kommune varetages af flere forskellige akt\u00f8rer, hvis interesseomr\u00e5der og aktiviteter i en vis udstr\u00e6kning er b\u00e5de komplement\u00e6re og sammenfaldende. Omr\u00e5dets akt\u00f8rer indenfor naturformidling har tidligere arbejdet sammen i forbindelse med et pilotprojekt omkring nationalparken Mols Bjerge . Udover at der er planer om at etablere en nationalpark, er omr\u00e5det ogs\u00e5 udpeget som velegnet for hel\u00e5rsturisme. P\u00e5 denne baggrund er ovenn\u00e6vnte parter blevet enige om at indg\u00e5 et partnerskab omkring naturformidling i omr\u00e5det Syddjurs. Et samarbejde imellem de enkelte akt\u00f8rer vil kunne styrke og udvikle omr\u00e5dets nuv\u00e6rende og fremtidige natur- frilufts- og milj\u00f8formidling. Et s\u00e5dant samarbejde vil ogs\u00e5 have stor betydning for formidlingen omkring den kommende Nationalpark Mols Bjerge . \n\n"}