{"classes":[{"id":"13.06.02","title":"Salg af jord"}],"title":"Balle","text":" Priserne er excl. alle tilslutningsafgifter. Tilslutningsbidrag til El kan ses p\u00e5 NRGI s hjemmeside. Tilslutningsbidrag til kloak kan ses p\u00e5 Syddjurs Spildevands hjemmeside. Grundene s\u00e6lges ved henvendelse til Syddjurs Kommune. Kort: \u00c5ben kort med priser i eget vindue Bem\u00e6rk at reserverede grunde markeret med gult ikke er solgte, men reserverede uden fork\u00f8bsret. Se mere om betingelser for reservation under FAQ Fotos Se fotos fra grundene her Balle er en hyggelig lille landsby beliggende lige indenfor gr\u00e6nsen mellem Syddjurs- og Norddjurs Kommune p\u00e5 den syddjurske side. Balle ligger 5 km. fra Aarhus-Grenaa landevejen, s\u00e5 her er fred og ro, og s\u00e5 er der blot et par kilometer til stranden i Glatved. Der er ogs\u00e5 blot et par kilometer til Rosmus skole, som har 0. til 9. klasse. N\u00e6rmeste gymnasier er R\u00f8nde og Grenaa. Der er b\u00f8rnehave i byen. Her er mange muligheder for et aktivt fritidsliv, da Tirstrup med idr\u00e6tshal (h\u00e5nd- og fodbold, badminton, zumba m.m.), og Ebeltoft med rideklub, vandaktiviteter (kajak-, ro- og sejlklub) og idr\u00e6ts- og sv\u00f8mmehal samt et v\u00e6ld af spisesteder ligger indenfor en radius af 10-20 km. \u00c5vangen ligger i Balles nord\u00f8stlige ende, gr\u00e6nsende op til natur\/marker. Omr\u00e5det er typisk landbrugsomr\u00e5de med opdyrkede marker og enge. \u00c5vangen 37 : Fantastisk beliggende lige op ad naturhegn\/tr\u00e6er og \u00e5en med marker bag igen p\u00e5 de to sider og adkomst\/stikvej p\u00e5 de to andre. Stor, regul\u00e6r, let skr\u00e5nende mod nord\/\u00f8st, men grunden er syd\/vestvendt med gr\u00e6s. Her er sol fra formiddagen og resten af dagen og l\u00e6 fra tr\u00e6erne p\u00e5 den \u00f8stlige side af grunden. \u00c5vangen 27 : Grunden, som er den sidste, der er tilbage p\u00e5 stikvejen, ligger ved indk\u00f8rslen til et mindre, udbygget kvarter. Grunden er syd\/vestvendt, s\u00e5 den er dejlig lys og plan og n\u00e6ste kvadratisk med sol hele dagen. Grunden er en hj\u00f8rnegrund. Materiale Se samlet materiale (M\u00e5leblad, betingelser, tingbogsattest, servitutter etc.) Yderligere oplysninger kan f\u00e5s ved henvendelse til Syddjurs Kommune. \n\n"}