{"classes":[{"id":"28.09.00","title":"Dagtilbud til b\u00f8rn indtil skolestart i almindelighed"}],"title":"V\u00e6rdigrundlag","text":" Dagplejens styrke ligger i det hjemlige milj\u00f8 og karakteriseres ved omsorg. Dagplejen har det n\u00e6re, det t\u00e6tte, det varme og trygge, hvilket giver det enkelte barn oplevelsen af at v\u00e6re noget s\u00e6rligt. Dagplejeren vil i samarbejde med for\u00e6ldre og b\u00f8rn skabe rammer, der fremmer b\u00f8rns alsidige udvikling og trivsel. Der arbejdes l\u00f8bende med m\u00e5ls\u00e6tningen og principperne vedtaget af for\u00e6ldrebestyrelsen indenfor de m\u00e5l og rammer, der er fastlagt af byr\u00e5det. Der l\u00e6gges v\u00e6gt p\u00e5 at b\u00f8rnene trivedes og udvikles i deres hverdag. De skal have rammer, der sikre et godt og sundt b\u00f8rneliv med livsgl\u00e6de, hvor de bliver inddraget og h\u00f8rt. B\u00f8rnene skal m\u00f8des med anerkendelse og respekt. Det enkelte barn skal opleve at have v\u00e6rdi for f\u00e6llesskabet og i de relationer, hvori det indg\u00e5r i dagplejen. B\u00f8rnene har medindflydelse og spiller en aktiv rolle i deres egen udvikling og l\u00e6ring. B\u00f8rnenes n\u00e6re relationer v\u00e6gtes h\u00f8jt. Dette kan bl.a. realiseres ved: At skabe tryghed for barnet. At give omsorg til barnet. At udvikle barnets selvst\u00e6ndighed. At \u00f8ge barnets selvv\u00e6rd. At udvikle barnets kreativitet og fantasi. At udvikle barnets sprog. At udvikle barnets motorik. At l\u00e6re barnet at indg\u00e5 i sociale relationer. At give barnet tid og n\u00e6rv\u00e6r. At skabe forudsigelighed omkring barnet At lave b\u00f8rneiagttagelser. \n\n"}