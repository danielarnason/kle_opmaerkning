{"classes":[{"id":"28.09.00","title":"Dagtilbud til b\u00f8rn indtil skolestart i almindelighed"}],"title":"Om dagplejen","text":" Lukkedage Dagplejen holder lukket dagen efter Kristi Himmelfartsdag, Grundlovsdag den 5. juni, den 24. december og 31. december. Ligeledes tilbydes kun n\u00f8dpasning imellem jul og nyt\u00e5r \u00c5bningstider Dagplejerne har \u00e5bent i 48 timer, indpasset i tidsrummet kl. 6:30-17:00. Normering Dagplejen er normeret til fuldtidsdagplejere og 150 dagplejere og 480 b\u00f8rn. Hver enkelt dagplejer er normeret til 4 faste b\u00f8rn med mulighed for i perioder 1 g\u00e6stebarn. Der tilbydes ikke deltidsdagpleje. K\u00f8rsel med dagplejeb\u00f8rn Vi f\u00f8lger retningslinierne om k\u00f8rsel med b\u00f8rn i bilen fra R\u00e5det om st\u00f8rre f\u00e6rdselssikkerhed. B\u00f8rnene skal altid v\u00e6re fastsp\u00e6ndt i godkendt alderssvarende sikkerhedsudstyr. For\u00e6ldrene skal give skriftlig tilladelse til at dagplejerne m\u00e5 k\u00f8rer med b\u00f8rnene i egen bil. Forsikring Syddjurs kommune har ikke nogen kollektiv b\u00f8rneulykkesforsikring. Vi vil derfor opfordre alle for\u00e6ldre til at tegne en privat ulykkesforsikring. Solpolitik B\u00f8rnene sm\u00f8res med solcreme hjemmefra, dagplejeren sm\u00f8rer barnet efter behov. Barnet skal medbringe sin egen solcreme. Det tilr\u00e5des dagplejerne at mindske ophold i solen i tidsrummet kl. 12:00-15:00. Ligeledes tilr\u00e5des det, at der benyttes parasol eller solsejl. Det er tilr\u00e5deligt, at b\u00f8rnene altid har en lille solhat samt en tynd lang\u00e6rmet t-shirt til at ligge i dagplejen. Se ogs\u00e5 www.skrunedforsolen.dk Badepolitik Badning\/Badebassin: Dagplejeb\u00f8rns badning\/sopning og leg med vand i dagplejen m\u00e5 kun finde sted p\u00e5 f\u00f8lgende vilk\u00e5r: Ved Stranden: Til stranden skal der altid v\u00e6re 2 dagplejere sammen. Dagplejeb\u00f8rnene m\u00e5 da soppe 2 ad gangen med en dagplejer i h\u00e5nden. De \u00f8vrige b\u00f8rn skal v\u00e6re under konstant opsyn af den anden dagplejer. Ved sopning forst\u00e5s, at vandet ikke m\u00e5 g\u00e5 l\u00e6ngere end til midt p\u00e5 l\u00e6ggene p\u00e5 b\u00f8rnene. I dagplejerens have: I dagplejerens have er det kun tilladt at lege med rindende vand eller havevander under opsyn. Der m\u00e5 ikke opstilles badebassiner i dagplejernes have. Der m\u00e5 ikke bades i sv\u00f8mmehaller. Ved nyans\u00e6ttelser vurderes det i de enkelte tilf\u00e6lde om tilladelse til husdyr kan gives. Ved nyanskaffelse af husdyr tages vurderingen op igen, der skal altid laves en aftale med dagplejekontoret med godkendelse. Dagplejere med hund skal sikre sig, at det ikke er hunden der modtager barnet og for\u00e6ldrene, det er ikke alle der bryder sig om hunde\/husdyr. Mad og vand skal v\u00e6re udenfor dagplejeb\u00f8rnenes r\u00e6kkevidde. Der skal v\u00e6re fysiske rammer til, at der evt. er et ekstra rum hvor hunden kan opholde sig. Husdyrspolitik B\u00f8rn og husdyr m\u00e5 aldrig efterlades uden opsyn! Ved pasning af husdyr i en kort periode skal dagplejekontoret kontaktes forinden Syddjurs kommune har en overordnet rygepolitik, som skal sikre en r\u00f8gfri arbejdsplads. I Syddjurs kommunale dagpleje er det ikke tilladt at ryge i de prim\u00e6re rum, hvor der passes b\u00f8rn. Det g\u00e6lder b\u00e5de for dagplejeren, de \u00f8vrige familiemedlemmer og g\u00e6ster. Hvis en dagpleje har rum, der prim\u00e6rt er indrettet til lege- og opholdsrum, m\u00e5 der i s\u00e5danne rum ikke ryges p\u00e5 noget tidspunkt. For rum, der ikke prim\u00e6rt er indrettet til lege- og opholdsrum, g\u00e6lder hovedreglen om, at man ikke m\u00e5 ryge i dagplejens \u00e5bningstid. Rygning skal, hvis det finder sted, ske uden for b\u00f8rnenes n\u00e6rhed og synsfelt. \n\n"}