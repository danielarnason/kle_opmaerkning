{"classes":[{"id":"03.12.20","title":"Beboerklagen\u00e6vnets oprettelse og funktion mv."}],"title":"Hvad sker der, n\u00e5r beboerklagen\u00e6vnet har behandlet min sag?","text":" Hvis jeg ikke er enig i afg\u00f8relsen? Hvis en af parterne ikke er enig i beboerklagen\u00e6vnets afg\u00f8relse, kan afg\u00f8relsen indbringes for Boligretten i Randers. Indbringelsen sker ved udf\u00e6rdigelse af st\u00e6vning, som indleveres til: Boligretten i Randers N\u00f8rregade 1 8900 Randers C. Rettens hjemmeside Indbringelsen for boligretten skal ske, inden der er g\u00e5et 4 uger fra den dag, du har modtaget afg\u00f8relsen . Ved beregningen af fristen ses der bort fra juli m\u00e5ned. Beboerklagen\u00e6vnet kan ikke hj\u00e6lpe dig med at klage til boligretten. Du kan eventuelt henvende dig til boligretten for vejledning, eller du kan kontakte en advokat, retshj\u00e6lp, lejerforening mv. Hvordan f\u00e5r jeg mit tilgodehavende? Beboerklagen\u00e6vnet kan ikke hj\u00e6lpe dig med at opkr\u00e6ve det bel\u00f8b, som du eventuelt har krav p\u00e5 if\u00f8lge n\u00e6vnets afg\u00f8relse. Med hensyn til opkr\u00e6vningen m\u00e5 du s\u00f8ge hj\u00e6lp hos en advokat, retshj\u00e6lp, lejerforening mv. \n\n"}