{"classes":[{"id":"32.42.08","title":"Begravelseshj\u00e6lp"}],"title":"D\u00f8dsfald","text":" Begravelseshj\u00e6lp Har man ret til dansk sygesikring, har ens p\u00e5r\u00f8rende i de fleste tilf\u00e6lde ogs\u00e5 ret til begravelseshj\u00e6lp, n\u00e5r man d\u00f8r. Det er afd\u00f8des bop\u00e6lskommune, der udbetaler begravelseshj\u00e6lpen til boet. Hj\u00e6lpens st\u00f8rrelse hvor meget de efterladte kan f\u00e5 udbetalt i begravelseshj\u00e6lp afh\u00e6nger af, om den afd\u00f8de efterlader sig formue. Efterlevelseshj\u00e6lp Efterlevelseshj\u00e6lp sikrer gifte og samlevende med beskedne indt\u00e6gter og formue mulighed for hj\u00e6lp i tilf\u00e6lde af, at \u00e6gtef\u00e6llen eller samleveren afg\u00e5r ved d\u00f8den. Efterlevelseshj\u00e6lp omfatter b\u00e5de pensionister og ikke-pensionister. Hj\u00e6lpen er betinget af, at den efterlevende har levet sammen med afd\u00f8de p\u00e5 en f\u00e6lles dansk bop\u00e6l i de seneste tre \u00e5r f\u00f8r d\u00f8dsfaldet. Efterlevelsespension N\u00e5r \u00e6gtef\u00e6llen eller samleveren d\u00f8r forts\u00e6tter pensionsudbetalingen i tre m\u00e5neder efter d\u00f8dsfaldet, hvis begge parter er pensionister. Efterlevelsespensionen best\u00e5r af parternes sammenlagte pensioner. Udbetaling af efterlevelsespension sker uden ans\u00f8gning, men det er en betingelse, at parterne boede sammen p\u00e5 tidspunktet for d\u00f8dsfaldet. L\u00e6s mere om d\u00f8dsfald og begravelse p\u00e5 Borger.dk \n\n"}