{"classes":[{"id":"13.06.02","title":"Salg af jord"}],"title":"Hornslet - Vendeh\u00f8j-bebyggelsen ved Eskerodvej","text":" Syddjurs Kommune s\u00e6lger attraktive villagrunde i Hornslet. Kort: \u00c5ben kort med priser i eget vindue Bem\u00e6rk at reserverede grunde markeret med gult ikke er solgte, men reserverede uden fork\u00f8bsret. Se mere om betingelser for reservation under FAQ Salgsmateriale: Materiale for alle grunde finder du her Salgsmaterialet indeholder k\u00f8bsaftale, salgsbetingelser, fortrydelsesblanket mv. Det er vigtigt du l\u00e6ser hele materialet, inden du sender underskrevet k\u00f8bsaftale til Syddjurs Kommune. Nedenfor kan du l\u00e6se en kort beskrivelse af forhold, du skal v\u00e6re opm\u00e6rksom p\u00e5 ved k\u00f8bet: Servitutter Det varierer fra grund til grund, hvilke servitutter der er tinglyst. Der er dog maksimalt tinglyst de f\u00f8lgende 3 servitutter: Servitut 17.01.1970-982296-63 om ret til at tage grus og sten Servitut 18.06.1987-39559-63 om r\u00e5stofgravning og efterbehandling Servitut 18.06.2013-1004622785 om byggepligt og tilbagek\u00f8bsret Servitutterne om r\u00e5stofindvinding (grusgravning) er reelt uden indhold, da omr\u00e5det er udg\u00e5et af Region Midtjyllands r\u00e5stofplan. Se evt. http:\/\/raastofplan-midt.dk\/dkplan\/dkplan.aspx for mere information. Servitutterne er derfor ved at blive s\u00f8gt aflyst af Syddjurs Kommune. Du skal alts\u00e5 ikke frygte, at der er nogen, der m\u00e5 grave grus p\u00e5 grundene. Grundene er naturligvis g\u00e6ldfri. Forurening Visse af grundene blev den 15. september 2006 vurderet administrativt af \u00c5rhus Amt i forhold til jordforureningsloven. Den gang blev der ikke fundet grundlag for kortl\u00e6gning. I materialet kan du se et notat fra \u00c5rhus Amt med begrundelse for, hvorfor grundene udgik af kortl\u00e6gningen. Hvis du \u00f8nsker flere oplysninger, kan du kontakte Region Midtjylland, Telefon: 7841 1999, Mail: miljoe@ru.rm.dk. Tilslutningsbidrag Alle priser er eksklusiv tilslutningsbidrag til kloak, el, vand og varme. St\u00f8rrelsen af disse afgifter fasts\u00e6ttes af forsyningsselskaberne. I forbindelse med byggemodningen af grundene har Syddjurs Kommune dog betalt tilslutningsafgifterne for el, vand, varme og kloak. Syddjurs Kommune har betalt f\u00f8lgende pr. villagrund inkl. moms: El (Elro \u2013 nu EnergiMidt) : 17.500,00 kr. Vand (Hornslet Vandv\u00e6rk): 24.397,50 kr. Varme (Hornslet Fjernvarme): 26.250,00 kr Kloak (Syddjurs Spildevand): 58.692,67 kr. I alt 126.840,17 kr. inkl. moms. Ved et k\u00f8b af grunden skal du \/ I betale dette bel\u00f8b til Syddjurs Kommune i till\u00e6g til k\u00f8besummen. Bel\u00f8bet faktureres i forbindelse med overtagelsen, med en betalingsfrist p\u00e5 90 dage. Du kan evt. selv finde information om tilslutningsbidrag og hvad det indeholder her: Tilslutningsbidrag til fjernvarme kan ses her http:\/\/www.hornslet-fjernvarme.dk\/priser Tilslutningsbidrag til vand kan ses her http:\/\/www.hornsletvand.dk\/takstblad1 Tilslutningsbidrag til el kan ses her http:\/\/elronet.dk\/?id=56 Tilslutningsbidrag til kloak kan ses her: http:\/\/www.syddjursspildevand.dk\/index.php\/tilslutningsbidrag Kloakering Der er f\u00f8rt b\u00e5de regnvandsledning og spildevandsledning til grundene, da det f\u00f8lger af spildevandsplanen, at regnvand kan afledes via de nedlagte regnvandsledninger. Der bem\u00e6rkes, at der er divergerende oplysning i lokalplanen om, hvorvidt man som k\u00f8ber har pligt til at lade regnvand nedsive inden for egen parcel, eller om dette blot er en mulighed, hvis jordbundsforholdene tillader det. Da det f\u00f8lger af spildevandsplanen, at der ikke er pligt til at lave nedsivning inden for egen parcel, er det dog denne, der g\u00e6lder: Det er derfor en mulighed men ikke en pligt for k\u00f8ber. Hvis du gerne vil k\u00f8be en grund Hvis du \u00f8nsker at k\u00f8be en grund, skal du underskrive en k\u00f8bsaftale og en fortrydelsesblanket og sende begge til Syddjurs Kommune. Hvis I er to eller flere der vil k\u00f8be sammen, skal I begge \/ alle underskrive dokumenterne. Du \/ I kan enten sende dokumenterne med almindelig post til Syddjurs Kommune, Direktionssekretariatet, Hovedgaden 77, 8410 R\u00f8nde eller scanne dem og sende dem til direktionssekretariat@syddjurs.dk . Husk at v\u00e6re opm\u00e6rksom p\u00e5, at du har afgivet et bindende tilbud, s\u00e5 snart Syddjurs Kommune modtager den underskrevne k\u00f8bsaftale. Du skal derfor sikre dig, at du kan finansiere k\u00f8bet, inden du sender aftalen til kommunen. Om Hornslet Hornslet er den driftig handels- og erhvervsby med lige godt 5.000 indbyggere. Med en beliggenhed t\u00e6t p\u00e5 Djurslandsmotorvejen og E45 er man hurtigt \u201don the road\u201d og kan v\u00e6re i Aarhus p\u00e5 blot 25 min. Lufthavnen ligger blot 20 minutters k\u00f8rsel v\u00e6k, og at man med n\u00e6rbanen kan v\u00e6re i Aarhus p\u00e5 bare 30 min. g\u00f8r, at man p\u00e5 den ene side f\u00f8ler storbyen Aarhus, med alle dens tilbud, er t\u00e6t p\u00e5, samtidigt med at man kan v\u00e6re bosiddende i landlige og rolige omgivelser og frisk luft. Her er alt, hvad man skal bruge: skole, flere daginstitutioner, mange rigtig gode handelsmuligheder, fritidsbesk\u00e6ftigelser bl.a. i forbindelse med idr\u00e6tshallerne, rideklubber, uddannelsesmuligheder (VUC) samt biograf- og kulturhuset Kom-Bi. Eskerodvej Udstykningen best\u00e5r af to veje Holgersmindevej og Vendeh\u00f8j. Den er beliggende i Hornslets syd\/\u00f8stlige ende gr\u00e6nsende ud til de \u00e5bne marker, t\u00e6t ved lille s\u00f8 og Skrald skov. Omr\u00e5det er derfor attraktivt for folk, som kan lide at bo t\u00e6t p\u00e5 indk\u00f8b, skole og institutioner og alligevel i landlige omgivelser. Der er fra udstykningen s\u00e6rdeles let adgang til E45 motorvejen, som n\u00e5s p\u00e5 under et kvarter, samt Djurslandsmotorvejen p\u00e5 5 min Billeder Billederne kan ogs\u00e5 ses her Video Videoen kan ogs\u00e5 ses her \n\n"}