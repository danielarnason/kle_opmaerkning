{"classes":[{"id":"32.03.04","title":"Folkepension"}],"title":"Pension","text":" Folkepension og till\u00e6g N\u00e5r du fylder 65 \u00e5r, kan du s\u00f8ge folkepension. Som folkepensionist kan du ogs\u00e5 s\u00f8ge om tilskud til fx husleje, medicin og varmeudgifter. Du f\u00e5r et brev fra Udbetaling Danmark to m\u00e5neder f\u00f8r, du fylder 65 \u00e5r. Her st\u00e5r der, at du nu kan s\u00f8ge folkepension. S\u00f8g og l\u00e6s mere om: folkepension Till\u00e6g til folkepensionen Der findes en r\u00e6kke till\u00e6g til folkepensionen. Du skal s\u00f8ge om till\u00e6ggene. Din indkomst og formue har betydning for, hvilke till\u00e6g du kan f\u00e5, og hvor meget du kan f\u00e5. L\u00e6s mere, og s\u00f8g om: boligst\u00f8tte, der er et tilskud til huslejen varmetill\u00e6g, der er et tilskud til at d\u00e6kke dine varmeudgifter helbredstill\u00e6g, der er et tilskud til fx medicin personligt till\u00e6g, der er et tilskud til dig, som er i en s\u00e6rlig vanskelig \u00f8konomisk situation \u00c6ldrecheck Som folkepensionist har du muligvis ret til \u00e6ldrecheck - det afh\u00e6nger af din formue og din personlige till\u00e6gsprocent. Hvis du har ret til \u00e6ldrecheck, f\u00e5r du den automatisk udbetalt i januar sammen med din folkepension. Du skal alts\u00e5 ikke s\u00f8ge om at f\u00e5 \u00e6ldrecheck. L\u00e6s mere om: \u00e6ldrecheck Hvem skal jeg kontakte, hvis jeg har sp\u00f8rgsm\u00e5l? Fra den 1. marts 2013 er det Udbetaling Danmark, der udbetaler folkepension, \u00e6ldrecheck, varmetill\u00e6g og boligst\u00f8tte. Derfor er det Udbetaling Danmark, og ikke din kommune, du skal kontakte, hvis du har sp\u00f8rgsm\u00e5l om disse ydelser. Det er fortsat din kommune, du skal kontakte, hvis du har sp\u00f8rgsm\u00e5l om helbredstill\u00e6g og personligt till\u00e6g. Hvis du har brug for hj\u00e6lp Har du sp\u00f8rgsm\u00e5l om ydelserne, kan du f\u00e5 hj\u00e6lp p\u00e5 borger.dk\/folkepension - her kan du: * f\u00e5 svar p\u00e5 de oftest stillede sp\u00f8rgsm\u00e5l * se, hvilke frister du skal huske * f\u00e5 hj\u00e6lp til at betjene dig selv p\u00e5 nettet fx til at udfylde din ans\u00f8gning. Du kan ogs\u00e5 kontakte Udbetaling Danmark Afsender: Udbetaling Danmark \n\n"}