{"classes":[{"id":"22.01.01","title":"Alkoholbevillinger"}],"title":"Bevillingsmyndighed","text":" Alkoholbevillinger udstedes af byr\u00e5det - i henhold til restaurationslovens 10, stk. 2. Kompetencen kan uddelegeres til enten \u00d8konomiudvalget eller \u00e9t af de st\u00e5ende udvalg. P\u00e5 sammenl\u00e6gningsudvalgets m\u00f8de den 9. november 2006 godkendte sammenl\u00e6gningsudvalget at Byr\u00e5det delegerer sin kompetence som bevillingsudstedende myndighed til \u00d8konomiudvalget. Alkoholbevilling Virksomheder, der serverer st\u00e6rke drikke, herunder \u00f8l og vin skal have en alkoholbevilling. Her kan du se, i hvilke tilf\u00e6lde politiet kr\u00e6ver, at du er i besiddelse af en alkoholbevilling. Du kan ogs\u00e5 f\u00e5 n\u00e6rmere information om, hvordan du ans\u00f8ger om alkoholbevilling. Personer Alkoholbevilling kan kun gives til personer, der har n\u00e6ringsbrev til det forretningssted, hvor der skal serveres alkohol. Ans\u00f8geren skal som hovedregel v\u00e6re fyldt 25 \u00e5r for at s\u00f8ge om alkoholbevilling. Hvis ans\u00f8geren har afsluttet en uddannelse inden for hotel- og restaurationsfaget, skal ans\u00f8geren v\u00e6re fyldt 23 \u00e5r. Ans\u00f8geren m\u00e5 ikke v\u00e6re umyndig eller under v\u00e6rgem\u00e5l. Derudover m\u00e5 ans\u00f8geren ikke: have anmeldt betalingsstandsning eller v\u00e6re under konkurs, have forfalden g\u00e6ld til det offentlige p\u00e5 50.000 kr. eller derover v\u00e6re d\u00f8mt for et forhold, der begrunder n\u00e6rliggende fare for misbrug i forbindelse med erhvervet, jf. straffelovens 78, stk. 2. Selskaber Alkoholbevillinger til selskaber m.v. kan kun gives til selskaber, der har n\u00e6ringsbrev til det forretningssted, hvor der skal serveres alkohol. For ans\u00f8gning: se www.n\u00e6ringsbasen.dk Selskabet m\u00e5 ikke have forfalden g\u00e6ld til det offentlige p\u00e5 50.000 kr. eller derover. Direktionens medlemmer og flertallet af bestyrelsesmedlemmerne skal v\u00e6re fyldt 25 \u00e5r. Hvis en uddannelse inden for hotel- og restaurationsfaget er afsluttet skal ans\u00f8geren v\u00e6re fyldt 23 \u00e5r. Derudover m\u00e5 direktionens medlemmer og flertallet af bestyrelsesmedlemmerne ikke : v\u00e6re umyndige eller under v\u00e6rgem\u00e5l, have forfalden g\u00e6ld til det offentlige p\u00e5 50.000 kr. eller derover, eller v\u00e6re d\u00f8mt for forhold, der begrunder n\u00e6rliggende fare for misbrug i forbindelse med erhvervet, jf. straffelovens 78, stk. 2 Der m\u00e5 heller ikke foreligge forhold, som efter 16, stk. 1, 2 og 5 i lovbekendtg\u00f8relse 2005-08-09 nr. 786 om restaurationsvirksomhed og alkoholbevilling m.v. er til hinder for meddelelse af bevilling. Ans\u00f8gning Ans\u00f8gning om alkoholbevilling hentes p\u00e5 http:\/\/www.politi.dk\/Oestjylland\/da\/Borgerservice\/blanketter og afleveres til \u00d8stjyllands Politi, Bevillingskontoret i Aarhus, som kan give den forn\u00f8dne vejledning om udfyldning af ans\u00f8gningsskemaet og vedl\u00e6ggelse af dokumentation. Bevillingskontoret unders\u00f8ger herefter, om betingelserne for at im\u00f8dekomme ans\u00f8gningen er opfyldte. Der indhentes dels oplysninger fra Skat for at unders\u00f8ge, om ans\u00f8geren skylder skat og moms, dels en udtalelse fra Natur og Milj\u00f8. I nogle tilf\u00e6lde indhentes der endvidere udtalelse fra Bygningsinspektorater og Brandv\u00e6senet. Ydermere underrettes F\u00f8devareregion Nord. Sagen fremsendes herefter til Syddjurs Kommune, Direktionssekretariatet, der forbereder sagens behandling i \u00d8konomiudvalget og udarbejder dagsorden for \u00d8konomiudvalgets m\u00f8der. Der behandles alkoholbevillinger p\u00e5 \u00d8konomiudvalgets m\u00f8der 4 gange \u00e5rligt. Disse m\u00f8der er ikke offentlige. Der er normalt ikke mulighed for personligt fremm\u00f8de. N\u00e5r \u00d8konomiudvalget har truffet afg\u00f8relse i sagen, sendes svar til ans\u00f8ger, politi, evt. F\u00f8devareregionen mv. \u00d8konomiudvalget behandler ogs\u00e5 ans\u00f8gninger, som anmodninger om fornyelse af bevillinger udvidet \u00e5bningstid ans\u00f8gninger om alkoholbevillinger til best\u00e5ende forretninger ans\u00f8gninger om godkendelse af bestyrer ans\u00f8gninger om godkendelse af \u00e6ndringer i bestyrelsessammens\u00e6tningen begr\u00e6nsede bevillinger p\u00e5 standardvilk\u00e5r til foreninger, kollegier, biografer og teatre o.lign. Yderligere vejledning Du kan finde yderligere vejledning samt blanketter til ans\u00f8gning om alkoholbevilling p\u00e5 http:\/\/www.politi.dk\/Oestjylland\/da\/Borgerservice\/blanketter \n\n"}