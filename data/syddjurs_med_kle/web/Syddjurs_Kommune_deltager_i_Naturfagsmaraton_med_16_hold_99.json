{"classes":[{"id":"17.00.00","title":"Folkeskoleundervisning i almindelighed"}],"title":"Syddjurs Kommune deltager i Naturfagsmaraton med 16 hold","text":" Elever fra 5. og. 6 klasser skal dyste i fantasi, samarbejde og praktisk snilde i Marienhoffhallen, n\u00e5r de k\u00e6mper om \u00e5bne opgaver i naturfag og teknologi fredag den 14. marts. Elever fra Syddjurs Kommune har deltaget i Naturfagsmaraton de sidste 5 \u00e5r. Igen i \u00e5r er Naturfagsmaraton ude i lokale sportshaller over hele landet for at \u00f8ge interessen for naturvidenskab og teknologi gennem \u00e5bne opgaver og fredag den 14. marts 2014 afvikles Naturfagsmaraton i Marienhoffhallen. Her dyster eleverne mod hinanden i at have lavet den smarteste l\u00f8sning p\u00e5 10 \u00e5bne natur\/teknikopgaver. B\u00f8rnene ankommer kl. 8 p\u00e5 konkurrencedagen og arrangementerne \u00e5bnes kl. 9.00, hvorefter eleverne g\u00e5r i gang med dysten. Her vil der v\u00e6re mulighed for at se elevernes l\u00f8sninger i funktion. Hvad er Naturfagsmaraton? Naturfagsmaraton er landets bedste og mest udbredte succes inden for anvendelsesorienteret og \u00e5bent formuleret undervisning med tilh\u00f8rende opgaver i natur\/teknik til folkeskolernes 5. og 6. \u00e5rgang, hvor skolerne fra Syddjurs Kommune deltager for 5 gang. Konceptet for Naturfagsmaraton L\u00e6rerne har kunnet melde deres klasser til en testfase i efter\u00e5ret, hvor de har fri adgang til tidligere opgaver, der kan tr\u00e6ne den kreative, innovative og eksperimenterende tilgang til at l\u00f8se de stillede opgaver (f.eks. \u201dlav en konstruktion, der kan sortere en blanding af tennisbolde og bordtennisbolde\u201d) 1.november stilledes 10 nye, \u00e5bne opgaver til alle deltagerne i konkurrencen Fra februar til maj afholdes der i hele landet i de lokale sportshaller konkurrencer mellem lokale skoler og klasser om, hvem der har fundet p\u00e5 de mest innovative l\u00f8sninger i hver \u00e5rgang Alle opgaver udvikles et \u00e5r i forvejen og testes i en kommune inden frigivelse \u00c5rets Naturfagsmaraton i tal I \u00e5r er der 34 lokale arrangementer for omkring 12.000 b\u00f8rn i sportshaller i 31 kommuner med deltagelse af 550 l\u00e6rere(se vedlagt oversigt). Der skabes\u00a0generelt stor synlighed om arrangementet b\u00e5de i forhold til skoleverdenen, kommunen og offentligheden. Links Se mere p\u00e5 www.naturfagsmaraton.dk \u00a0 og p\u00e5 YouTube i en film over Naturfagsmaraton 2010\/2011 ( https:\/\/www.youtube.com\/watch?v=VVLTuzN7a5c feature=player_detailpage ) Fakta om Naturfagsmaraton I dette skole\u00e5r deltager 31 kommuner med i alt 34 arrangementer og over 550 l\u00e6rere. Som noget nyt giver st\u00f8tte fra Lundbeckfonden nu mulighed for at videreudvikle konceptet Naturfagsmaraton til ogs\u00e5 at tilbyde l\u00e6rer et kursus i at arbejde med \u00e5bne opgaver. Konkurrencerne er mulige, fordi hver enkelt kommune betaler for afviklingen af det enkelte arrangement, og fordi Grundfos, Lundbeckfonden, Otto M\u00f8nsteds Fond og Undervisningsministeriet st\u00f8tter Naturfagsmaraton \u00f8konomisk. Naturfagsmaraton arrangeres af Naturvidenskabernes Hus, som er et udviklings- og bes\u00f8gscenter i Bjerringbro. Godt 16.000 elever deltager i konkurrencerne. \n\n"}