{"classes":[{"id":"27.57.00","title":"Botilbud i almindelighed"}],"title":"Socialpsykiatriske botilbud","text":" Bof\u00e6llesskaberne i Hornslet, Ebeltoft og M\u00f8rke i Syddjurs kommune. Adresser: Bof\u00e6llesskabet M\u00f8lletorvet Tendrup M\u00f8llevej 150 158, 8543 Hornslet. Bof\u00e6llesskabet Strandg\u00e5rdsh\u00f8j Strandg\u00e5rdsh\u00f8j 46 8400 Ebeltoft Bof\u00e6llesskabet Solvangsvej Solvangsvej 33 A-C 8544 M\u00f8rke Hvem henvender Bof\u00e6llesskaberne sig til: Beboerne i bof\u00e6llesskabet skal tilh\u00f8re den socialpsykiatriske m\u00e5lgruppe: Det vil sige, at borgeren skal have en psykiatrisk diagnose og\/eller socialpsykiatriske problemstillinger. De skal v\u00e6re i stand til at bo for sig selv, uden st\u00f8tte om natten, i weekender og helligdage. Brugeren forventes at have lyst til at indg\u00e5 i socialt samv\u00e6r med de andre beboere, samt profitere af samv\u00e6ret og skal deltage i husm\u00f8der. Form\u00e5l med at bo i Bof\u00e6llesskab: At beboeren f\u00e5r mulighed for at indg\u00e5 i et socialt bo og leve f\u00e6llesskab med ligesindede. Desuden arbejdes der med st\u00f8tte til vedligeholdelse og udvikling af personlige og sociale f\u00e6rdigheder til at leve et selvst\u00e6ndigt liv p\u00e5 egne pr\u00e6misser. Socialpsykiatrisk st\u00f8tte: Bof\u00e6llesskaberne er ikke institutioner og beboerne modtager bost\u00f8tte og hjemmehj\u00e6lp p\u00e5 lige fod med de psykiatribrugere, der bor i eget hjem udenfor bof\u00e6llesskaberne. \n\n"}