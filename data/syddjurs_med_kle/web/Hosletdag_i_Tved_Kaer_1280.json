{"classes":[{"id":"01.05.09","title":"Beskyttelse af plante- og dyrearter"}],"title":"H\u00f8sletdag i Tved K\u00e6r","text":" I k\u00e6ret vokser flere forskellige fredede g\u00f8geurter blandt andet den meget sj\u00e6ldne og fine Mygblomst. Som de fleste af vores moser i Danmark trues Tvedk\u00e6ret af tilgroning og hermed af et stigende tab i artsrigdommen. Hvis man skal bevare de lys\u00e5bne naturtyper, er det derfor n\u00f8dvendigt at f\u00e5 disse arealer gr\u00e6sset eller sl\u00e5et. Aller bedst er det at sl\u00e5 h\u00f8 og herefter fjerne h\u00f8et fra arealet, s\u00e5 man derved f\u00e5r fjernet em masse n\u00e6ringsstoffer. Orkid\u00e9er er nemlig meget n\u00f8jsomme planter, der ikke rigtig kan finde fodf\u00e6ste - og bliver skygget bort af hurtigvoksende planter - hvis der er for mange n\u00e6ringsstoffer i jorden. Derfor m\u00f8dtes en flok entusiastiske private folk (fra Syddjurs Kommune, Dansk Botanisk Forening, Skov- og Naturstyrelsen, lokale naturvejledere m.fl.) sidst i maj 2007 for at sl\u00e5 h\u00f8 i Tved K\u00e6r og give bedre v\u00e6kstbetingelser til Mygblomst. Hermed blev et nyt h\u00f8sletslaug dannet, som h\u00e5ber p\u00e5 at kunne komme tilbage hvert \u00e5r i Tved K\u00e6r for at sl\u00e5 h\u00f8 og f\u00f8lge udviklingen i bestanden af Mygblomst. Se billederne fra h\u00f8sletsdagen i Tved K\u00e6r. Kontaktperson: Hanne Henriksen hah@syddjurs.dk \n\n"}