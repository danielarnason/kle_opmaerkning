{"classes":[{"id":"09.08.15","title":"Bortskaffelse og anvendelse af jord"}],"title":"Jordforurening","text":" Ejendomme hvor der er begrundet mistanke om forurening kortl\u00e6gges p\u00e5 Vidensniveau 1 (V1), mens ejendomme, hvor der ved egentlige unders\u00f8gelser er konstateret en jordforurening kortl\u00e6gges p\u00e5 Vidensniveau 2 (V2). Regionen udf\u00f8rer unders\u00f8gelser og oprydninger p\u00e5 ejendomme, hvor jordforurening truer grundvandet eller har skadelig virkning p\u00e5 mennesker p\u00e5 arealer med bolig, b\u00f8rneinstitution eller legeplads. Anvendelsen af en kortlagt ejendom, m\u00e5 ikke uden Region Midtjyllands godkendelse \u00e6ndres til f\u00f8lsom anvendelse, som f.eks. bolig eller b\u00f8rneinstitution. Endvidere skal flytning af jord fra en kortlagt ejendom anmeldes til kommunen. Ved akut opst\u00e5et jordforurening (f.eks. en ut\u00e6t olietank) skal kommunen kontaktes straks. Hvis du \u00f8nsker information, om der er registreret jordforurening p\u00e5 din ejendom skal du rette henvendelse til: Region Midtjylland - Regional Udvikling ( www.regionmidtjylland.dk ) Jord-raastoffer@ru.rm.dk Tlf 8728 5199 Se her om der er registreret forurening p\u00e5 en matrikel. \n\n"}