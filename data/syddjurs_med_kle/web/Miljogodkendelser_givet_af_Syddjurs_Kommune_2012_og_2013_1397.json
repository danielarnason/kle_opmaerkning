{"classes":[{"id":"09.02.00","title":"Godkendelsespligtige listevirksomheder i almindelighed"}],"title":"Milj\u00f8godkendelser givet af Syddjurs Kommune 2012 og 2013","text":" Milj\u00f8godkendelser og eventuelle afg\u00f8relser fra Milj\u00f8styrelsen (MST), Naturklagen\u00e6vnet (NKN) og Milj\u00f8klagen\u00e6vnet (MKN). \u00a0 Milj\u00f8godkendelse til etablering af ny hal hos Perstrup Beton Industri A\/S Syddjurs Kommune har meddelt milj\u00f8godkendelse til etablering og drift af en ny hal hos Perstrup Beton Industri A\/S, Kringelen 4-6, 8650 Kolind. Perstrup Beton Industri A\/S har ans\u00f8gt Syddjurs Kommune om tilladelse til etablering af en ny hal, der skal erstatte nogle af de eksisterende v\u00e6rkstedsbygninger, der er i d\u00e5rlig stand og utidssvarende isoleret. Derudover vil hallen v\u00e6re med til at optimere virksomhedens processer, idet armeringsv\u00e6rksted, smedev\u00e6rksted, t\u00f8mrerv\u00e6rksted og et internt produktionslager flyttes fra eksisterende v\u00e6rksteds- og lagerbygninger til den nye hal. Syddjurs Kommune vurderer, at \u00e6ndringerne er godkendelsespligtige og virksomhedens aktiviteter reguleres allerede af standard- og st\u00f8jvilk\u00e5r i den eksisterende milj\u00f8godkendelse. Syddjurs Kommune vurderer p\u00e5 baggrund af det ans\u00f8gte, at disse vilk\u00e5r forsat kan overholdes og fastl\u00e6gger derfor ogs\u00e5 standardvilk\u00e5r til det ans\u00f8gte i dette till\u00e6g til milj\u00f8godkendelsen. L\u00e6s godkendelsen nederst p\u00e5 siden. For yderligere oplysninger kontakt Team Milj\u00f8 p\u00e5 telefon 87 53 54 10 eller p\u00e5 syddjurs@syddjurs.dk \u00a0 Aktindsigt Det skal endvidere oplyses, at der altid er adgang til aktindsigt i sagen. Aktindsigt kan opn\u00e5s ved henvendelse til Team Virksomheder i Syddjurs Kommune. Klage Milj\u00f8godkendelsen kan p\u00e5klages til Natur- og Milj\u00f8klagen\u00e6vnet af ans\u00f8geren, enhver, der har en individuel, v\u00e6sentlig interesse i sagens udfald, Sundhedsstyrelsen samt visse lokale og landsd\u00e6kkende foreninger, der har natur og milj\u00f8 som hovedform\u00e5l. En eventuel klage skal stiles til Natur- og Milj\u00f8klagen\u00e6vnet, men sendes til Syddjurs Kommune, Team Virksomheder, Hovedgaden 77, 8410 R\u00f8nde eller p\u00e5 mailadresse natur.miljoe@syddjurs.dk. Syddjurs Kommune videresender klagen til Natur- og Milj\u00f8klagen\u00e6vnet. Klagefristen er 4 uger fra offentligg\u00f8relsen. Klagen skal v\u00e6re modtaget senest den 10. juli 2013 inden for Syddjurs Kommunes \u00e5bningstid. Det er en betingelse for Natur- og Milj\u00f8klagen\u00e6vnets behandling af en klage, at der indbetales et gebyr p\u00e5 500 kr. Natur- og Milj\u00f8klagen\u00e6vnet vil efter modtagelsen af en klage fremsende en opkr\u00e6vning p\u00e5 gebyret. N\u00e6rmere oplysninger kan ses p\u00e5 www.nkn.dk. S\u00f8gsm\u00e5l Et eventuelt s\u00f8gsm\u00e5l vedr\u00f8rende afg\u00f8relserne skal v\u00e6re anlagt ved retten inden den 12. december 2013. \u00a0 \n\n"}