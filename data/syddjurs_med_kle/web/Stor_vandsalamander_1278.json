{"classes":[{"id":"01.05.09","title":"Beskyttelse af plante- og dyrearter"}],"title":"Stor vandsalamander","text":" Stor Vandsalamander ( Triturus cristatus ) - foto NatureEyes. Kendetegn Stor vandsalamander bliver op til 15 cm lang. Huden er sort og uj\u00e6vn, og bugen er lyst gul med sorte striber og pletter. Den lille vandsalamander er meget mindre, og har brun hud og orange underside. Rene vandhuller uden fisk Stor vandsalamander yngler helst i rene sm\u00e5vandhuller med god solindstr\u00e5ling og uden fisk og \u00e6nder, der \u00e6der larverne. Den er ret almindelig i det \u00f8stlige Danmark, men er sj\u00e6lden eller mangler i Vest- og Nordjylland. Levesteder Den er registreret spredt over det meste af Syddjurs Kommune og er meget almindelig p\u00e5 Helgen\u00e6s. Udenfor yngletiden opholder den sig typisk i skove og krat eller i stendynger. Sm\u00e5 lunde og krat i n\u00e6rheden af vandhuller med Stor vandsalamander kan derfor v\u00e6re beskyttede som rasteomr\u00e5der for arten. \n\n"}