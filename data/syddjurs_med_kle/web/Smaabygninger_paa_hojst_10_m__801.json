{"classes":[{"id":"02.34.02","title":"Byggetilladelse"}],"title":"Sm\u00e5bygninger p\u00e5 h\u00f8jst 10 m\u00b2","text":" Der m\u00e5 uden tilladelse efter byggeloven opf\u00f8res maksimum to sm\u00e5bygninger s\u00e5som drivhuse, legehuse og redskabsskure, p\u00e5 \u00e9t matrikelnummer under overholdelse af byggeretten.\u00a0V\u00e6r dog opm\u00e6rksom p\u00e5\u00a0at samtlige nedenst\u00e5ende\u00a0 foruds\u00e6tninger skal v\u00e6re opfyldt: \u00a0 Arealet af den enkelte bygning m\u00e5 maksimum\u00a0v\u00e6re 10\u00a0 m\u00b2 Afstanden til andre bygninger p\u00e5 samme matrikelnummer skal v\u00e6re mindst 2,5 meter Ingen del af bygningernes yderv\u00e6gge eller tag m\u00e5 v\u00e6re h\u00f8jere end 2,5 meter over naturligt terr\u00e6n I\u00a0sommerhusomr\u00e5der skal afstanden til naboskel eller sti yderligere v\u00e6re mindst 2,5 meter Hvis en eller flere af betingelserne ikke er opfyldt, skal bygningen godkendes forudg\u00e5ende af kommunen. Bem\u00e6rk dog at der kan v\u00e6re fastsat andre eller supplerende\u00a0bestemmelser for sm\u00e5bygninger i lokalplanlagte omr\u00e5der eller\u00a0gennem tinglyste deklarationer. Hvis en lokalplan indeholder bestemmelser for udformning og\/eller placering af sm\u00e5bygninger, foruds\u00e6tter opf\u00f8relsen af\u00a0bygningen\u00a0byggetilladelse, selvom\u00a0lokalplanens bestemmelser herfor er opfyldt. V\u00e6r i \u00f8vrigt s\u00e6rlig opm\u00e6rksom p\u00e5 at der for bebyggelser beliggende i landzone skal ans\u00f8ges om forudg\u00e5ende landzonetilladelse , s\u00e5fremt bygningen ikke \u00f8nskes opf\u00f8rt i umiddelbar tilknytning til ejendommens eksisterende bebyggelse (afstand ca. 20 meter). Som ejer bedes du indberette sm\u00e5bygninger i Bygnings- og Boligregistret (BBR) straks efter opf\u00f8relsen uanset bygningens st\u00f8rrelse og anvendelse. Se om din ejendom er omfattet af en lokalplan og\/eller en kommuneplanramme: \u00a0 \n\n"}