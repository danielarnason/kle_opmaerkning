{"classes":[{"id":"07.17.18","title":"Bygge- og anl\u00e6gsaffald fra erhverv, genanvendelse mv."}],"title":"PCB affald","text":" Pr. 1. januar 2013 er der kommet nye regler for anmeldelse af bygge- og anl\u00e6gsaffald. For bygninger eller anl\u00e6g opf\u00f8rt eller renoveret i perioden 1950 1977 Hvis bygningen, der nedrives eller renoveres, er opf\u00f8rt eller renoveret mellem 1950 og 1977, skal bygherre screene bygningen for PCB (PCB = Poly-Chlorerede Biphenyler) ved udfyldelse af et skema (find skema nederst p\u00e5 siden). Kravet g\u00e6lder, hvis renoveringen eller nedrivningen vedr\u00f8rer mere end 10 m af en bygning\/anl\u00e6g, eller hvis arbejdet frembringer mere end 1 ton affald. Termoruder Hvis renoveringen eller nedrivningen medf\u00f8rer udskiftning af termoruder, der kan v\u00e6re fremstillet i perioden 1950 1977, skal der foretages en screening ved udfyldelse af skema, uanset ovenst\u00e5ende areal- eller m\u00e6ngdebegr\u00e6nsning. Kortl\u00e6gning - anmeldelse Hvis der kan svares ja til blot \u00e9t af sp\u00f8rgsm\u00e5lene i screeningsskemaet (se nederst p\u00e5 siden), skal der foretages: en kortl\u00e6gning og anmeldelse af PCB-holdigt affald (se skema nederst p\u00e5 siden) Hvis der kan svares nej til samtlige sp\u00f8rgsm\u00e5l i screeningsskemaet, skal der kun foretages: en anmeldelse af bygge- og anl\u00e6gsaffaldet en kortl\u00e6gning vil s\u00e5ledes ikke v\u00e6re p\u00e5kr\u00e6vet. For bygninger eller anl\u00e6g opf\u00f8rt eller renoveret udenfor perioden 1950 - 1977. Er den bygning, det anl\u00e6g eller dele af det anl\u00e6g som skal renoveres eller nedrives, opf\u00f8rt eller renoveret udenfor perioden 1950 1977, er der ikke et krav om screening. S\u00e5fremt renoveringen eller nedrivningen vedr\u00f8rer mere end 10 m af en bygning, eller et anl\u00e6g, eller hvis arbejdet frembringer mere end 1 ton affald, skal der derfor kun foretages: en anmeldelse af bygge- og anl\u00e6gsaffaldet. Form\u00e5let med screening, kortl\u00e6gning og anmeldelse Screeningen har til form\u00e5l at f\u00e5 klarlagt, om der er sandsynlighed for, at bygningen eller anl\u00e6gget indeholder PCB-holdigt materiale. Kortl\u00e6gningen har til form\u00e5l at identificere, hvor PCB materialet er, i hvilke m\u00e6ngder det forekommer og hvordan det bortskaffes. Screeningen og kortl\u00e6gningen af PCB er et led i: Regeringens handlingsplan for h\u00e5ndtering af PCB i bygninger Hvad er PCB PCB er en gruppe kemiske forbindelser i materialer, som tidligere har haft stor udbredelse inden for byggeriet. Stoffet blev anvendt og indgik i fugematerialer, facademalinger, betonblandinger herunder gulvmasse og forskellige elektroniske komponenter. PCB er mobilt og kan spores i bygningsdelene omkring de steder, hvor de har v\u00e6ret anvendt samt i inde luften og i jorden. Hvad skal man v\u00e6re opm\u00e6rksom p\u00e5 PCB er et milj\u00f8fremmed stof, der ophobes i milj\u00f8et. Det har vist sig at v\u00e6re milj\u00f8- og sundhedsskadeligt i et s\u00e5dant omfang, at anvendelsen blev forbudt i 1977. Der ses dog eksempler p\u00e5 anvendelse af PCB til forsegling i termovinduer frem til 1980. PCB-holdigt affald skal derfor indsamles og bortskaffes til milj\u00f8godkendte anl\u00e6g. Efterf\u00f8lgende behandling kan enten ske ved termisk destruktion (forbr\u00e6nding ved h\u00f8j temperatur) eller deponering. Analyser og anmeldelse af PCB-holdigt affald I forbindelse med nedrivning eller renovering af bygninger eller anl\u00e6g unders\u00f8ges elastiske fuger, termoruder, maling og gulvmasse mv. Er ovenst\u00e5ende materialer fra perioden 1950 1977, eller er der tvivl om oprindelsen, udtages pr\u00f8ver til analyse for PCB-indhold. Antallet af pr\u00f8ver skal v\u00e6re d\u00e6kkende. H\u00e5ndtering af affald Det anbefales p\u00e5 et tidligt tidspunkt - efter at der er p\u00e5vist PCB ved screening - at inddrage et firma med dokumenteret erfaring med identifikation, afhj\u00e6lpning og h\u00e5ndtering af PCB. Firmaet kan dels bist\u00e5 med planl\u00e6gning af indsatsen, dels kan firmaet udf\u00f8re det praktiske arbejde med evt. pr\u00f8vetagning, aftaler med laboratorier mv. Identifikation og afhj\u00e6lpning af et PCB-problem er kompliceret, idet det ofte omfatter mange fagdiscipliner og kr\u00e6ver erfaring. Udtagning af pr\u00f8ver og eventuelt afv\u00e6rgeforanstaltninger mv. b\u00f8r derfor ikke foretages af personer uden s\u00e6rlig faglig indsigt. I forbindelse med identifikation af PCB skal det kontrolleres om PCB har spredt sig til bygningsdele omkring fugerne eller omkring det materiale, der er konstateret PCB i. Bortskaffelse af PCB-holdigt affald N\u00e5r PCB-holdigt affald skal h\u00e5ndteres og bortskaffes skelnes mellem m\u00e6ngden af PCB og typen af affaldet: Farligt affald med mere end 50 mg\/kg (50 ppm) PCB (fugemateriale, rammer fra termovinduer, murv\u00e6rk, jord eller andet affald) er farligt affald. Farligt PCB affald anvises af Syddjurs Kommune til behandling via NORD (det tidligere Kommune Kemi). Deponeringsegnet affald (murv\u00e6rk og ikke forbr\u00e6ndingsegnet bygge- og anl\u00e6gsaffald) med mindre end 50 mg\/kg (50 ppm) PCB , skal - efter anvisning fra Syddjurs Kommune - afleveres p\u00e5 godkendt deponi til: Glatved Losseplads (Reno Djurs) Nymandsvej 11 8444 Balle Forbr\u00e6ndingsegnet affald med indhold p\u00e5 mellem 0,1 mg\/kg - 50 mg\/kg PCB skal bortskaffes til forbr\u00e6nding p\u00e5 milj\u00f8godkendt anl\u00e6g. Syddjurs Kommune vil typisk anvise affaldet til Aarhus Forbr\u00e6nding i Lisbjerg. Forurenet jord med indhold p\u00e5 mellem 0,1 mg\/kg 50 mg\/kg PCB skal - efter anvisning fra Syddjurs Kommune - afleveres p\u00e5 godkendt deponi til: Glatved Losseplads (Reno Djurs) Nymandsvej 11 8444 Balle Ved h\u00e5ndtering og arbejde med PCB-holdige materialer g\u00e6lder s\u00e6rlige regler. Se nyttige links herunder: PCB-guiden Arbejdstilsynet (PCB p\u00e5 byggepladsen) Branchemilj\u00f8r\u00e5det for Bygge Anl\u00e6g PCB vejledning fra Dansk Asbestforening Vejledende udtalelse fra Milj\u00f8styrelsen nr. 1\/2011 \n\n"}