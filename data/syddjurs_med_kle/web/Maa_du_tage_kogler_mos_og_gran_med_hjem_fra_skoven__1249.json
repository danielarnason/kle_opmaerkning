{"classes":[{"id":"01.05.00","title":"Naturbeskyttelse i almindelighed"}],"title":"M\u00e5 du tage kogler, mos og gran med hjem fra skoven?","text":" Natur Milj\u00f8 modtager i denne tid mange henvendelse om man m\u00e5 tage kogler, mos og gran med hjem fra skovene. F\u00f8lgende er tilladt: Man m\u00e5 samle n\u00f8dder, b\u00e6r, svampe, fr\u00f8, kogler, grene, kviste, mos og lav i begr\u00e6nset omfang og kun til privat brug. Kogler m\u00e5 kun tages fra skovbunden. I private skove skal man holde sig p\u00e5 veje og stier, og m\u00e5 kun indsamle hvad man kan n\u00e5 herfra, med mindre at man har en aftale med skovens ejer. Begrebet indsamling i begr\u00e6nset omfang d\u00e6kker over, hvad man kan have i en b\u00e6repose. Hvad m\u00e5 man ikke: Man m\u00e5 ikke tage pyntegr\u00f8nt fra pyntepynt- eller juletr\u00e6bevoksninger, der som regel er indhegnede med vildthegn. Man m\u00e5 ikke sk\u00e6re eller klippe grene af n\u00e5letr\u00e6er uden ejerens tilladelse, uanset tr\u00e6arten eller hvem der ejer skoven. I offentlige skove m\u00e5 man dog gerne sk\u00e6re grene af l\u00f8vtr\u00e6er, der er over 10 meter h\u00f8je. Juletr\u00e6er, br\u00e6nde eller sanketr\u00e6 m\u00e5 aldrig tages med hjem uden ejerens tilladelse God forn\u00f8jelse og gl\u00e6delige jul \n\n"}