{"classes":[{"id":"24.00.00","title":"Erhvervsforhold i almindelighed"}],"title":"Morgenm\u00f8de for erhvervslivet i Syddjurs Kommune","text":" Onsdag den 7. november kl. 7.30 - 9.00 i Pyramiden p\u00e5 R\u00f8nde Idr\u00e6tscenter, Skrejrupvej 9, R\u00f8nde Kom og m\u00f8d politikere og ledende embedsm\u00e6nd fra Syddjurs Kommune samt andre lokale erhvervsdrivende til et morgenm\u00f8de, hvor vi s\u00e6tter en aktuel udfordring p\u00e5 dagsordenen. Denne gang l\u00e6gger vi op til en \u00e5ben dr\u00f8ftelse af erhvervsklimaet i kommunen, og vi vil i f\u00e6llesskab fors\u00f8ge at spore os ind p\u00e5, hvordan Den erhvervsvenlige kommune skal se ud. Alle erhvervsdrivende i Syddjurs Kommune er velkomne til m\u00f8det, hvor Syddjurs Kommune er v\u00e6rt ved morgenkaffe og -br\u00f8d. Af hensyn til forplejningen er der obligatorisk tilmelding til bokr@syddjurs.dk senest mandag den 5. november. \n\n"}