{"classes":[{"id":"27.36.20","title":"Tildeling af personlig hj\u00e6lp og pleje m.v. (visitation)"}],"title":"Hjemmehj\u00e6lp","text":" Syddjurs Kommune tilbyder dig hj\u00e6lp og st\u00f8tte til reng\u00f8ring, t\u00f8jvask, indk\u00f8b, personlig pleje og hj\u00e6lp til ern\u00e6ring. Kommunens visitator vil vurdere dit behov for hj\u00e6lp ud fra en individuel og faglig vurdering i henhold til 83 i Serviceloven. Du vil som udgangspunkt f\u00e5 tilbudt tr\u00e6ning eller hj\u00e6lpemidler, inden du f\u00e5r tilbudt personlig pleje og\/eller praktisk hj\u00e6lp. P\u00e5 den m\u00e5de st\u00f8tter kommunen dig i at blive s\u00e5 uafh\u00e6ngig af hj\u00e6lp som muligt. Kommunen vil l\u00f8bende vurdere, om du forsat har behov for tr\u00e6ning eller praktisk hj\u00e6lp, og om det er det rigtige tilbud, du f\u00e5r. De tilbud, du kan f\u00e5, afh\u00e6nger af, hvad du selv kan klare, og hvad andre i dit hjem kan hj\u00e6lpe dig med. Kommunen tilstr\u00e6ber, at der kommer s\u00e5 f\u00e5 medarbejdere som muligt og hj\u00e6lper dig. Men vi v\u00e6gter hensynet til, at du f\u00e5r den fagligt set bedste hj\u00e6lp h\u00f8jere end hensynet til, at hj\u00e6lpen leveres af de samme medarbejdere. Det hensyn vil is\u00e6r v\u00e6re aktuelt, hvis du har flere eller komplicerede sygdomme eller modtager meget hj\u00e6lp. \n\n"}