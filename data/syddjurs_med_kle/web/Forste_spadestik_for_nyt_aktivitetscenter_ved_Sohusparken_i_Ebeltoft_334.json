{"classes":[{"id":"27.54.08","title":"Aktivitets- og samv\u00e6rstilbud (v\u00e6resteder, daghjem m.v.)"}],"title":"F\u00f8rste spadestik for nyt aktivitetscenter ved S\u00f8husparken i Ebeltoft","text":" Fredag den 4. april var der f\u00f8rste spadestik for opf\u00f8relsen af et nyt aktivitetscenter i Ebeltoft. Aktivitetscenteret p\u00e5 625 m2 opf\u00f8res i tilknytning til plejeboligerne i S\u00f8husparken. Det nye aktivitetscenter skal blive et inspirerende og levende m\u00f8dested for pensionister og efterl\u00f8nner fra Ebeltoft og omegn. Centeret skal ogs\u00e5 danne ramme omkring de aktiviteter og m\u00f8der som foreninger, klubber og andre grupper arrangerer. Den nye bygning vil rumme lokaler med mulighed for mange forskellige aktiviteter s\u00e5som m\u00f8der, cafehygge, foredrag, gymnastik, tr\u00e6ning, tr\u00e6, maling, ler osv. De fleste aktivitetstilbud i det nye center vil v\u00e6re selvk\u00f8rende \u00e5bne aktiviteter ledet af frivillige, men der vil ogs\u00e5 v\u00e6re aktiviteter, der er ledet af personale. Det nye aktivitetscenter vil blive kendetegnet af brugerinddragelse og brugerdemokrati, som forankres i et centerr\u00e5d i t\u00e6t dialog med S\u00f8huscentrets ansatte. Denne proces er allerede godt i gang, og der er afholdt interessentm\u00f8de, nedsat en arbejdsgruppe, v\u00e6ret studiebes\u00f8g p\u00e5 andre centre, og iv\u00e6rksat en sp\u00f8rgeskema unders\u00f8gelse under titlen: Hvad skal der til, for at du f\u00e5r lyst til at bruge det nye Aktivitetscenter ? Projektet omfatter en helt ny bygning p\u00e5 i alt 625 m . Bygningen placeres umiddelbart fritliggende nord for S\u00f8husparkens plejeboliger og ved busterminalen \n\n"}