{"classes":[{"id":"01.11.20","title":"Omr\u00e5defornyelse"}],"title":"Forsk\u00f8nnelse af Bredgade","text":" Forsk\u00f8nnelse af Bredgade Oml\u00e6gningen af Bredgade omfatter ensretning af den vestligste del af gaden i form af en sivegade, hvor fortove og vejbel\u00e6gning er anlagt i niveau, s\u00e5 gaden i perioder kan lukkes og anvendes som et samlet byrum. Det tidligere strygejernstorv er genetableret og udg\u00f8r et nyt centrum i byen. Bel\u00e6gningen best\u00e5r af sandsten fra Indien, hvis h\u00e5rdhed har samme styrke som granit. Farverne tr\u00e6der s\u00e6rligt frem i fugtigt vejr og variere fra sort limestone til brune, gr\u00f8nne og r\u00f8de nuancer. Tr\u00e6erne er et steril kirseb\u00e6r (Prunus Umineko), der blomstrer, men ikke b\u00e6rer frugt. Under tr\u00e6erne er placeret uplights i speciel designede tr\u00e6riste (Metalco). B\u00e6nkene er fra Italien (LIBRE fra Metalco) og malet i samme farve som belysningen (Adelie fra Thorn) og affaldsbeholderne (Arc Line fra Inventarum). Der er anvendt tre typer af b\u00e6nke - alt efter deres placering i byrummet. Ledelinier, vandafledning og flagholderne er udf\u00f8rt i st\u00f8bejern, og den rustr\u00f8de farve spiller godt op til sandstenenes varme jordfarver. Fredag den 30. november 2012 blev 1. etape af oml\u00e6gningen og forsk\u00f8nnelse af Bredgade i Kolind indviet af udvalgsformand Jesper Mathiesen. 2. etape af bel\u00e6gningsarbejdet stod klar 1. juli 2013. Udskiftningen af spildevandsledninger og fjernvarme i den resterende del af Bredgade mod M\u00e5rupvej blev afsluttet 1. juli 2013, mens Kapelvej blev f\u00e6rdiggjort i september 2013. Den 15. november 2013 blev 2. etape af Bredgade formelt inviet af Borgmester Kirstine Bille. F\u00f8lgende arbejder mangler inden projektet helt kan afsluttes: Bredgade skal have lagt det sidste lag asfalt (slidlag) i 2014. To pullerter placeres til markering af parkeringslommen p\u00e5 Bredgade af hensyn til snerydningen. 3. ETAPE 3. etape af Bredgade omfatter str\u00e6kningen fra Kapelvej til M\u00e5rupvej, og var ikke med i det oprindelige udbud. Fortovet er alligevel omlagt p\u00e5 det meste af str\u00e6kningen, som et resultat af udskiftningen af spildevands- og fjernvarmeledningerne. I forbindelse med oml\u00e6gningen af Kirkens parkeringsplads er hj\u00f8rnet ved Kapelvej \u00e6ndret. Der er plantet to tr\u00e6er af typen Tyrkisk Hassel (Corylus Colurna). Der er opsat et cykelstativ (Metalco) til kirkeg\u00e6ngerne. Udgangspylonen for Kl\u00f8verstierne er placeret her sammen med en vandpost til offentlig benyttelse. Det blev besluttet at oml\u00e6gge krydset ved Bredgade og M\u00e5rupvej. Oml\u00e6gningen har betydet en \u00e6ndret udformning af fortovsarealerne langs med byhallens parkeringsplads, hvor en del af parkeringspladsen er blevet omlagt ved samme lejlighed. Oml\u00e6gningen har p\u00e5 modsatte side betydet en udvidelse af fortovsarealet, hvor granitstelerne er fjernet og erstattet af to tr\u00e6er. De to restrende gitterlamper vil blive udskiftet i forbindelse med den planlagte udskiftning af vejbelysningen i resten af byen. Ved \u00e5en er plantet yderligere to tr\u00e6er. De nuv\u00e6rende v\u00e6rn oprettes og males, da deres lethed og enkle udtryk ikke vil kunne bevares ved en total udskiftning, hvis nutidens vejregler skal overholdes. MIDTPUNKTET Tilbage st\u00e5r Midtpunktet, der har v\u00e6ret foresl\u00e5et omlagt og forsynet med en overd\u00e6kket tribune, nyt inventar og ny bel\u00e6gning. Der er udarbejdet et \u00e6ndret forslag med en ny plads ved bagsiden af bageren. Den tidligere st\u00f8ttemur er fjernet og erstattet af trapper. Indk\u00f8rlsen til Midtpunktet er flyttet for at give plads til at udnytte gavlen som en solmur. Pladsen ved bageren kan bruges til udeservering o.lign. Det nuv\u00e6rende plantebed i den modsatte ende af Midtpunktet erstattes med tre tr\u00e6er med uplights og nye borde-b\u00e6nke s\u00e6t i tr\u00e6. Pladsen,der er ikke endligt projekteret, forventes omlagt i for\u00e5ret 2014. \n\n"}