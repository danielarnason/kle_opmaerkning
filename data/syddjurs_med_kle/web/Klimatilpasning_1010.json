{"classes":[{"id":"01.02.05","title":"Lokalplanl\u00e6gning"}],"title":"Klimatilpasning","text":" P\u00e5 denne side kan du l\u00e6se om planforslaget til Syddjurs Klimatilpasningsplan 2014, og se hvordan du kan indsende bem\u00e6rkninger og f\u00e5 mere information om klimaforandringer. Forslag til Klimatilpasningsplan 2014 i offentlig debat Syddjurs Byr\u00e5d har vedtaget Forslag til Syddjurs Klimatilpasningsplan 2014, kommuneplantilll\u00e6g nr. 7 til Syddjurs Kommuneplan 2013. Forslaget er i offentlig h\u00f8ring i ti uger fra den 3. juni 2014 til den 12. august 2014. L\u00e6s Forslag til Syddjurs Klimatilpasningsplan 2014 her Planen udpeger byr\u00e5dets prioriterede indsatser og retningslinjer for klimatilpasning i Syddjurs, og bygger p\u00e5 en kortl\u00e6gning af de omr\u00e5der i kommunen, hvor skadevoldende oversv\u00f8mmelser med st\u00f8rst sandsynlighed vil forekomme i fremtiden. Samtidig beskriver planen, hvordan ansvaret for klimatilpasning er fordelt mellem borgere, forsyningsselskab og kommune. Indsend bem\u00e6rkninger til planforslaget I h\u00f8ringsperioden frem til den 12. august kan du indsende bem\u00e6rkninger, forslag eller indsigelser til planforslaget. Dit bidrag til debatten skal v\u00e6re skriftligt og sendes til syddjurs@syddjurs.dk eller alternativt med almindelig post til Syddjurs Kommune, Kultur og Udvikling, Hovedgaden 77, 8410 R\u00f8nde. Efter h\u00f8ringsperioden vurderer byr\u00e5det, om der skal ske \u00e6ndringer i planen p\u00e5 baggrund af de indkomne kommentarer, og vedtager den endelige Syddjurs Klimatilpasningsplan 2014. Milj\u00f8vurdering Kommunen har screenet Forslag til Klimatilpasningsplan 2014 i henhold til lov om milj\u00f8vurdering af planer og programmer og vurderet, at planen ikke skal milj\u00f8vurderes. L\u00e6s milj\u00f8screening og afg\u00f8relse om milj\u00f8vurderingspligt her Afg\u00f8relsen om ikke at milj\u00f8vurdere Klimatilpasningsplan 2014 kan p\u00e5klages til Natur- og Milj\u00f8klagen\u00e6vnet indtil 1. juli 2014. L\u00e6s hvordan i klagevejledningen p\u00e5 side 5 i milj\u00f8screeningen. Klager skal sendes til Syddjurs Kommune p\u00e5 natur.miljoe@syddjurs.dk eller med almindelig post til Syddjurs Kommune, Hovedgaden 77, 8410 R\u00f8nde. Syddjurs Kommune videresender derefter klagen med sagens akter til Natur- og Milj\u00f8klagen\u00e6vnet. Kortl\u00e6gning af risikoomr\u00e5der Som grundlag for forslaget til klimatilpasningsplanen har Syddjurs Kommune gennemf\u00f8rt en oversv\u00f8mmelseskortl\u00e6gning af kommunen. Blandt andet er der udarbejdet et risikokort over de omr\u00e5der, hvor Syddjurs Kommune statistisk set vil have de st\u00f8rste omkostninger i fremtiden i forbindelse med oversv\u00f8mmelser, og hvor det derfor samfunds\u00f8konomisk bedst kan betale sig at investere i klimatilpasning. Se oversv\u00f8mmelseskortene Risikokortl\u00e6gningen er sket i felter p\u00e5 100 x 100 meter og er derfor ikke detaljeret nok til at sige noget om den enkelte grund. Du kan l\u00e6se mere om risikokortet og dets usikkerheder i den tekniske beskrivelse. Hvorfor klimatilpasning? Klimaet er under forandring. Det danske vejr forventes i fremtiden at blive varmere, v\u00e5dere og mere bl\u00e6sende. I Syddjurs Kommune kommer vi is\u00e6r til at m\u00e6rke det i form af flere og vildere skybrud, der kan give oversv\u00f8mmelser som den, vi oplevede i Thorsager i august 2012. P\u00e5 l\u00e6ngere sigt kan havvandstand og grundvandsspejlet stige, s\u00e5 vi skal v\u00e6re s\u00e6rligt opm\u00e6rksomme p\u00e5 udviklingen langs kysten og i lavtliggende omr\u00e5der, der kan blive ofte eller permanent oversv\u00f8mmede i fremtiden. Tilpasning Klimatilpasning betyder, at vi skal tilpasse samfundet til \u00e6ndringerne i klimaet. Der er b\u00e5de positive og negative konsekvenser af klima\u00e6ndringerne. Vi skal udnytte de positive konsekvenser, og vi skal begr\u00e6nse og forebygge de negative konsekvenser. Med udarbejdelsen af Klimatilpasningsplan 2014 tager Syddjurs Kommune nu det f\u00f8rste skridt i denne retning. P\u00e5 den landsd\u00e6kkende klimatilpasningsportal www.klimatilpasning.dk kan du l\u00e6se om, hvordan du kan klimatilpasse din bolig og hj\u00e6lpe med at forhindre oversv\u00f8mmelser andre steder. L\u00e6s mere om klimatilpasning her www.klimatilpasning.dk Statens samlede portal om klimatilpasning med den nyeste viden og gode r\u00e5d til borgere, virksomheder og kommuner http:\/\/naturstyrelsen.dk\/vandet\/klima - Milj\u00f8ministeriets og Naturstyrelsens portal om klimaudfordringerne i Danmark http:\/\/www.regionmidtjylland.dk\/regional+udvikling\/klimatilpasning - Region Midtjyllands side om klimatilpasning \n\n"}