{"classes":[{"id":"04.10.00","title":"Kommunale skove i almindelighed"}],"title":"PEFC-certificering af skovene i Syddjurs Kommune ","text":" Syddjurs Kommune ejer 328 ha skov fordelt p\u00e5 10 skove. De fleste og st\u00f8rste skove ligger i tilslutning til Ebeltoft by. Skovene blev med virkning fra den 1. april 2009 PEDC certificeret. Hvad er certificering? Med certificeringen har Syddjurs Kommune f\u00e5et papir p\u00e5, at skovdriften lever op til s\u00e6rlige standarder for skovdrift, og at der tages bestemte hensyn til naturen og milj\u00f8et. Det udstedte papir - certifikatet - er garanti for, at skovene drives i overensstemmelse med retningslinierne for b\u00e6redygtig skovdrift. Certifikatet kan ses her Kravene til skovdriften omhandler bl.a.: Fremme af naturn\u00e6r skovdrift \u00d8get anvendelse af hjemmeh\u00f8rende arter Beskyttelse af omr\u00e5der med s\u00e6rlig h\u00f8j naturv\u00e6rdi Sikring af gamle tr\u00e6er og d\u00f8dt ved i skoven \u00d8get brug af naturlig foryngelse Genopretning af v\u00e5domr\u00e5der Hensyn til fortidsminder Inddragelse af lokalsamfundet i driften af skoven og den rekreative benyttelse, dvs. friluftslivet og naturformidling. Kommunens skove har i flere \u00e5r v\u00e6ret drevet i overensstemmelse med retningslinierne for b\u00e6redygtig skovdrift, men i forbindelse med certificeringen \u00f8ges kravene til b\u00e6redygtig skovdrift. I forbindelse med certificeringen er Ahl Skov blevet udlagt som ur\u00f8rt skov - dvs. skov med mindst mulig plejetiltag. Skovning af r\u00f8dgranbevoksninger Stormene i 1999 og 2005 har p\u00e5virket mange r\u00f8dgranbevoksninger i negativ retning. De mange huller, der er opst\u00e5et p\u00e5 grund af v\u00e6ltede tr\u00e6er, har betydet mange sv\u00e6kkede tr\u00e6er, hvilket giver gode betingelser for diverse skadevoldere eksempelvis i form af en barkbille med navnet typograf. Angreb af denne bille er ofte ensbetydende med, at tr\u00e6et g\u00e5r ud, og at v\u00e6rdien bliver st\u00e6rkt reduceret. Der er derfor henover vinteren 2008\/2009 blevet skovet ca. 7 ha i S\u00f8ndre Plantage spredt over plantagen. Arealerne er blevet tilplantet med forskellige l\u00f8vtr\u00e6er med hovedv\u00e6gt p\u00e5 b\u00f8g og eg, suppleret med indplantning af lind og fuglekirseb\u00e6r. Det vil v\u00e6re n\u00f8dvendigt at indhegne kulturerne i 4 til 5 v\u00e6ksts\u00e6soner, idet planterne vil blive bidt af r\u00e5vildt. \n\n"}