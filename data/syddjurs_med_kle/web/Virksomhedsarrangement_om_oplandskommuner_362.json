{"classes":[{"id":"24.10.05","title":"Erhvervsudviklingsaktiviteter"}],"title":"Virksomhedsarrangement om oplandskommuner","text":" Aarhus er st\u00f8rre end du tror! -Venlig hilsen Randers, Favrskov og Syddjurs Hvor vil du gerne placere din virksomhed hvis du frit kunne v\u00e6lge? Aarhus er helt sikkert et godt bud som Vestdanmarks ubestridte hovedstad. Men Aarhus er st\u00f8rre end du tror! F\u00e5 et indblik i hvordan tre af Aarhus velbeliggende oplandskommuner kan tage imod og hj\u00e6lpe netop din virksomhed til at f\u00e5 succes og v\u00e6kst, uden at du mister \u00e9n eneste af fordelene ved at v\u00e6re bosiddende i selve Aarhus. H\u00f8r ogs\u00e5 hvordan eksperten Ove Kaj Pedersen, CBS Department og Business and Politics beskriver oplandskommunerne rolle i spillet om at k\u00e5re vinderne i erhvervsudvikling og v\u00e6kst, og hvordan vi med udkig over det forj\u00e6ttede land f\u00e5r del i v\u00e6ksten i metropolen Aarhus. Arrangementet finder sted fredag d. 22. november kl. 08.30 til kl. 12.30 hos LMO, Trigevej 20, S\u00f8ften, 8382 Hinnerup. Deltagelse er gratis men tilmelding er n\u00f8dvendig efter f\u00f8rst til m\u00f8lle princippet. Tilmelding til tilmeldinger@favrskoverhverv.dk med angivelse af firma- og deltagernavne. \n\n"}