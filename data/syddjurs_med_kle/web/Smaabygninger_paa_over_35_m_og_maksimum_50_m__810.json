{"classes":[{"id":"02.34.04","title":"Anmeldelse om byggearbejde"}],"title":"Sm\u00e5bygninger p\u00e5 over 35 m\u00b2 og maksimum 50 m\u00b2","text":" F\u00f8lgende byggearbejder kan udf\u00f8res efter anmeldelse til kommunen: Garager, carporte, udhuse, drivhuse, overd\u00e6kkede terrasser og lignende sekund\u00e6re bygninger, der tilsammen overstiger 35\u00a0m\u00b2 (dog allerede over 20\u00a0m\u00b2 ved r\u00e6kkehuse) \u00a0og h\u00f8jst 50 m\u00b2 . Bem\u00e6rk at anneks, udestuer, lysthuse og lignende bygninger beregnet til personophold ikke er omfattet af anmeldelsesordningen.\u00a0Disse foruds\u00e6tter derimod byggetilladelse. Kommunen har 14 dage fra modtagelsen (+normal postbes\u00f8rgelsestid) til at reagere.\u00a0Hvis du ikke har h\u00f8rt fra kommunen ved svarfristens udl\u00f8b, og det ans\u00f8gte ikke foruds\u00e6tter dispensation, kan du g\u00e5 i gang. V\u00e6r dog opm\u00e6rksom p\u00e5, at du selv er ansvarlig for, at alle relevante bestemmelser overholdes herunder eventuelle n\u00f8dvendige tilladelser efter anden lovgivning. Bem\u00e6rk at\u00a0opf\u00f8relse af nybyggeri eller\u00a0tilbygning til\u00a0ovenst\u00e5ende bygningstyper, der samlet overstiger 50\u00a0m\u00b2\u00a0 altid foruds\u00e6tter byggetilladelse. Her kan du finde din ejendom p\u00e5 kommunens digitale kort . Se om din ejendom er omfattet af en lokalplan og\/eller en kommuneplanramme: Bem\u00e6rk i \u00f8vrigt s\u00e6rligt at der for bebyggelser beliggende i landzone skal ans\u00f8ges om forudg\u00e5ende landzonetilladelse , s\u00e5fremt bygningen ikke \u00f8nskes opf\u00f8rt i umiddelbar tilknytning til ejendommens eksisterende bebyggelse (afstand st\u00f8rre end ca. 20 meter). Det er vigtigt, at du unders\u00f8ger bygningsreglementets bestemmelser samt eventuel\u00a0lokalplan og deklaration for omr\u00e5det,\u00a0f\u00f8r du indsender dit projektmateriale - se nedenfor: F\u00e5 alt projektmateriale med \u00a0 Du opfordres til at indsende dit projektmateriale samlet og komplet. Sagsbehandlingen kan f\u00f8rst afsluttes,\u00a0n\u00e5r alt relevant\u00a0projektmateriale er modtaget. Gennemg\u00e5 listen for at sikre at du f\u00e5r sendt alt n\u00f8dvendigt materiale med. Listen er vejledende, og kan variere afh\u00e6ngig af dit konkrete byggeprojekt. \u00a0 Situationsplan \u2013 med angivelse af koter for grunden og byggefelte t M\u00e5lsat og -fast inkl.\u00a0angivelse af terr\u00e6nkoter eller -kurver, bygningens udvendige m\u00e5l, \u00f8vrige best\u00e5ende bygninger,\u00a0afstande til henholdsvis\u00a0vej-, sti- og naboskel samt eksisterende bebyggelse samt indtegning af eventuelle byggelinjer eller -felter. Desuden angives placering og dimensioner for parkeringsarealer samt ejendommens\u00a0overk\u00f8rsel\/vejadgang. \u00a0 Facadetegninger M\u00e5lsat og -fast inkl. angivelse af udvendige facade- og kiph\u00f8jder samt oplysning om materiale- og farvevalg for yderv\u00e6gge og tag. Solfanger\/solceller, der ops\u00e6ttes p\u00e5 bygningen, skal desuden indtegnes herp\u00e5. \u00a0 Angivelse af ejendommens fremtidige bruttoetageareal og bebyggelsesprocent \u00a0 Fuldmagt Fuldmagt fra ejendommens ejer er p\u00e5kr\u00e6vet, s\u00e5fremt ejer og ans\u00f8ger ikke er samme person\/virksomhed. \u00a0 Tinglyste dokumenter, som kan v\u00e6re relevante for byggesagen Bygherren er ansvarlig for at bestemmelser i eventuelle deklarationer overholdes. Deklarationer kan rekvireres digitalt ved Tinglysningsretten . \u00a0 Oplysninger til registrering af byggeriet i BBR Alle relevante oplysninger til brug for registrering af byggeriet i Bygnings- og Boligregistret (BBR) skal fremg\u00e5 af ans\u00f8gningsmaterialet. Forskellige typer arealer bedes udspecificeret f. eks. i henholdsvis carport, indbygget udhus og \u00e5bne overd\u00e6kninger jf. registreringsfelterne i BBR. Syddjurs Kommune opkr\u00e6ver gebyr efter g\u00e6ldende takstblad for sagsbehandlingen af en anmeldelse. \u00a0 S\u00e5fremt du \u00f8nsker at ans\u00f8ge om: Etablering eller \u00e6ndring af overk\u00f8rsel (vejadgang) Tilladelse til midlertidig brug af vejareal \n\n"}