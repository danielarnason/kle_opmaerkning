{"classes":[{"id":"01.02.00","title":"Kommuneplanl\u00e6gning og lokalplanl\u00e6gning i almindelighed"}],"title":"Planproces","text":" Ved et st\u00f8rre bygge- og anl\u00e6gsprojekter, eller st\u00f8rre udstykninger, skal der udarbejdes en lokalplan. Kravet om lokalplanl\u00e6gning har v\u00e6ret g\u00e6ldende siden 1977. Se videre herom i planlovens 13. Form\u00e5l og baggrund for lokalplanl\u00e6gning Efter planloven skal kommunen gennem lokalplanl\u00e6gning medvirke til at v\u00e6rne landets natur og milj\u00f8, s\u00e5 samfundsudviklingen kan ske p\u00e5 et b\u00e6redygtigt grundlag i respekt for menneskets livsvilk\u00e5r og for bevarelsen af dyre- og plantelivet. Fx. skal det ud fra en planm\u00e6ssig og samfunds\u00f8konomisk helhedsvurdering sikres, at der sker en hensigtsm\u00e6ssig byudvikling, det skal ogs\u00e5 sikres, at der skabes og bevares v\u00e6rdifulde bebyggelser, bymilj\u00f8er og landskaber, at de \u00e5bne kyster fortsat udg\u00f8r en v\u00e6sentlig natur- og landskabsressource, og at forurening af luft, vand og jord samt st\u00f8julemper forebygges. Endeligt skal det sikres, at offentligheden i videst muligt omfang inddrages i planl\u00e6gningsarbejdet. Om ans\u00f8gning Ved ans\u00f8gning om udarbejdelse af en lokalplan, skal du anvende f\u00f8lgende ans\u00f8gningsskema: - Ans\u00f8gningsskema til ans\u00f8gning om lokalplan . Konsulentbistand Bem\u00e6rk, at der er en r\u00e6kke sp\u00f8rgsm\u00e5l omkring din ans\u00f8gning, som skal besvares, og som kr\u00e6ver, at du antager en professionel plankonsulent, der kan bist\u00e5 med at beskrive dit projekt, i forhold til g\u00e6ldende lovgivning og planl\u00e6gning. Generel tidsplan P\u00e5 de f\u00f8lgende links, kan du se hvordan en planproces generelt kan forl\u00f8be: - Eks. p\u00e5 en lokalplanproces for et mindre projekt, uden kommuneplantill\u00e6g . - Eks. p\u00e5 en lokalplanproces for et st\u00f8rre projekt med kommuneplantill\u00e6g . Bem\u00e6rk, at ovenst\u00e5ende eksempler p\u00e5 tidsplaner foruds\u00e6tter, at du har en professionel plankonsulent, der kan bidrage med det n\u00f8dvendige ans\u00f8gningsmateriale. Plangruppen udarbejder planforslag p\u00e5 baggrund af ans\u00f8gningsmaterialet fra konsulenten. Bem\u00e6rk ogs\u00e5, at der normalt er en k\u00f8 af lokalplaner, som afventer igangs\u00e6tning, og at der typisk vil g\u00e5 3-6 m\u00e5neder, f\u00f8r Plangruppen kan igangs\u00e6tte det lokalplanarbejde. \n\n"}