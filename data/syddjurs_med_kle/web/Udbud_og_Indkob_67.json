{"classes":[{"id":"88.00.00","title":"Kommunens indk\u00f8b og udbud i almindelighed"}],"title":"Udbud og Indk\u00f8b","text":" Her kan du rette henvendelse til kommunen og g\u00f8re opm\u00e6rksom p\u00e5 dit firma vedr\u00f8rende bygge- og anl\u00e6gsopgaver samt bygningsvedligeholdelse. Skriv en kortfattet e-mail til ejendomme@syddjurs.dk E-mailen skal som minimum indeholde: Navn og adresse p\u00e5 virksomheden Kontaktperson Telefonnummer E-mailadresse Evt. specialer Branche Vi registrerer herefter din henvendelse i vores system. Bem\u00e6rk venligst at registreringen IKKE er en garanti for at blive leverand\u00f8r til Syddjurs Kommune. Standardbetingelser ved betaling af Syddjurs Kommunes leverand\u00f8rer m.v. Syddjurs Kommune sender betaling for leverede varer og tjenesteydelser 30 kalenderdage efter leverand\u00f8rens fremsendelse af elektronisk faktura. Sidste rettidige betalingsdag er s\u00e5ledes fakturaens fremsendelsesdag plus 30 kalenderdage. Falder den sidste rettidige betalingsdag ikke p\u00e5 en bankdag, vil f\u00f8rstkommende bankdag herefter v\u00e6re sidste rettidige betalingsdag. Ovenst\u00e5ende betalingsbetingelser er udgangspunktet for betalinger fra Syddjurs Kommune. I det omfang, der via lovgivning eller anden aftale er fastsat andre betalingsfrister, anvendes disse. Fakturabel\u00f8bet debiteres Syddjurs Kommunes bankkonto sidste rettidige betalingsdag og krediteres leverand\u00f8rens bankkonto i henhold til leverand\u00f8rens aftale med eget pengeinstitut. Har leverand\u00f8ren ret til at opkr\u00e6ve gebyr med henvisning til kravet om elektronisk fakturering? Hverken loven eller bekendtg\u00f8relserne ber\u00f8rer muligheden for at p\u00e5l\u00e6gge gebyrer. Det er derimod i lovens forarbejder forudsat, at indf\u00f8relse af elektronisk fakturering ogs\u00e5 rummer besparelsespotentiale for leverand\u00f8rerne, hvilket skulle fjerne behovet p\u00e5 gebyrer uagtet at indf\u00f8relse af elektronisk fakturering m\u00e5tte medf\u00f8re investeringsomkostninger for leverand\u00f8rerne. Indf\u00f8relse af gebyr m\u00e5 derfor bero p\u00e5 den aftale, der er indg\u00e5et mellem leverand\u00f8ren og myndigheden, da dette p\u00e5f\u00f8rer myndigheden en udgift (og dermed i realiteten er en prisforh\u00f8jelse). Der kan derfor kun gyldigt p\u00e5l\u00e6gges gebyr, hvis leverand\u00f8ren har en udtrykkelig ret til dette i form af en klausul i en samhandelsaftale eller hvis parterne p\u00e5 anden vis udtrykkeligt har aftalt det. P\u00e5l\u00e6gger leverand\u00f8ren gebyr uden at det udtrykkeligt er aftalt, er myndigheden berettiget til at afvise det. \n\n"}