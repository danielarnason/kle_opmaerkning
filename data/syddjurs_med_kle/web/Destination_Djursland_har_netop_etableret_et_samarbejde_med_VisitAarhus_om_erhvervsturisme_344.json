{"classes":[{"id":"24.05.00","title":"Turisme i almindelighed"}],"title":"Destination Djursland har netop etableret et samarbejde med VisitAarhus om erhvervsturisme","text":" Meet with Aarhus er et succesfuldt netv\u00e6rk af virksomheder med VisitAarhus som tovholder. Meet with Aarhus arbejder p\u00e5 at styrke erhvervsturismen i Aarhus og nu ogs\u00e5 p\u00e5 Djursland. Djurslands deltagelse i netv\u00e6rket giver alle virksomheder p\u00e5 Djursland mulighed for at indg\u00e5 p\u00e5 lige vilk\u00e5r med Aarhus-virksomhederne. En k\u00e6mpe chance for virksomheder p\u00e5 Djursland Destination Djursland har netop indg\u00e5et en samarbejdsaftale med VisitAarhus. VisitAarhus er udpeget af Region Midtjylland som st\u00e6rk destination for erhvervsturisme. Tilsvarende er Destination Djursland udpeget som st\u00e6rkt ferieomr\u00e5de for kystferieturisme med fokus p\u00e5 v\u00e6kst i ferieturismen. P\u00e5 Djursland er vores prim\u00e6re fokus stadig ferieturisterne, men dette nye samarbejde med VisitAarhus er en enest\u00e5ende chance for alle vores virksomheder p\u00e5 Djursland. I Aarhus har de mange \u00e5rs erfaring med at tiltr\u00e6kke og skabe v\u00e6kst i erhvervsturismen og den erfaring kan vores virksomheder f\u00e5 megen gavn af. S\u00e5 da vi fik buddet om at v\u00e6re med i dette veletablerede netv\u00e6rk, der har eksisteret siden 2006, t\u00f8vede vi ikke et \u00f8jeblik med at sige ja udtaler Turismedirekt\u00f8r Flemming Rasmussen. Opfordring til at v\u00e6re med i netv\u00e6rket Vi er rigtig glade for det samarbejde vi allerede har skabt med Djursland, og jeg vil hermed gerne opfordre flere Djursland-virksomheder til at deltage i samarbejdet. Jo mere vi samarbejder, jo mere fremst\u00e5r regionen som en attraktiv konference- og kongresdestination , siger Turistdirekt\u00f8ren i Aarhus Peer H. Kristensen. Hos Kystvejens Hotel og Konferencecenter i Grenaa er st\u00f8rstedelen af oms\u00e6tningen konferencerelateret og en af de Djursland virksomheder der b\u00e5de samarbejder med Destination Djursland og med VisitAarhus. Direkt\u00f8r for Kystvejens hotel Laila Qvist har stor erfaring med konferencer og kongresser, og hun har allerede grebet chancen og er blevet en del af netv\u00e6rket. Samarbejdsaftalen betyder, at alle de virksomheder p\u00e5 Djursland som \u00f8nsker at indg\u00e5 i netv\u00e6rket kan benytte det apparat og de dygtige medarbejdere i Aarhus, der dagligt arbejder med at markedsf\u00f8re og tiltr\u00e6kke opm\u00e6rksomhed om erhvervsturisme-tilbuddene. Sammen st\u00e5r vi st\u00e6rkere. VisitAarhus og Destination Djursland vil i fremtiden i endnu h\u00f8jere grad udnytte det k\u00e6mpe potentiale destinationerne har sammen. Turismedirekt\u00f8rerne for de to st\u00e6rke destinationer tror p\u00e5 at endnu flere turister b\u00e5de erhvervsturister og ferieturister vil finde vejen til \u00d8stjylland, hvis vi samarbejder. Destination Djursland afholder j\u00e6vnligt m\u00f8der med VisitAarhus og vil her bl.a. sikre at aftalen kommer Djursland-akt\u00f8rerne til gode. For yderligere oplysninger kontakt Turismedirekt\u00f8r Flemming Rasmussen p\u00e5 tlf. 2336 5653 eller Direkt\u00f8r for VisitAarhus Peer H. Kristensen p\u00e5 tlf.: 5197 7999. \n\n"}