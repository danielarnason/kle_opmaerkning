{"classes":[{"id":"29.09.00","title":"Forebyggelse og sundhedsfremme i almindelighed"}],"title":"Sundhedshuset","text":" P\u00e5 denne side kan du l\u00e6se om de sundhedstilbud, der er til dig i Sundhedshuset i Ebeltoft og i R\u00f8nde. I Sundhedshuset hj\u00e6lper vi dig, n\u00e5r du gerne vil g\u00f8re noget ved din v\u00e6gt, eller n\u00e5r du gerne vil stoppe med at ryge. Vi hj\u00e6lper dig ogs\u00e5, n\u00e5r du gerne vil i gang med motion, eller n\u00e5r du gerne vil spise sundere eller andre ting, du gerne vil \u00e6ndre p\u00e5 for at f\u00e5 et sundere og bedre liv. Vi har et tilbud til dig, der har en kronisk sygdom og gerne vil have hj\u00e6lp til, hvordan man lever med kronisk sygdom og de f\u00f8lger der kan v\u00e6re s\u00e5som smerter og tr\u00e6thed. Du er velkommen til at kontakte en af sundhedskonsulenterne, og I kan sammen finde ud af, hvilket tilbud, der er det bedste til dig. I langt de fleste tilbud vil du deltage p\u00e5 hold med andre. Vi ved, at man har nemmere ved at lave om p\u00e5 sine daglige vaner, n\u00e5r man g\u00f8r det sammen med andre. Vores sundhedskonsulenter har alle en sundhedsfaglig uddannelsesbaggrund og er desuden uddannet i sundhedsp\u00e6dagogiske metoder. Vi l\u00e6gger v\u00e6gt p\u00e5, at du bestemmer, at du har ansvaret for dit liv, din sundhed og det du vil \u00e6ndre p\u00e5. Vi kan tilbyde dig st\u00f8tte i din proces p\u00e5 vej mod dit m\u00e5l. Ny Sundhedspolitik Se den nye sundhedspolitik her Evalueringer af tidligere projekter i sundhedsteamet - se nedenst\u00e5ende bilag: \n\n"}