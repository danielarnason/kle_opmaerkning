{"classes":[{"id":"01.05.02","title":"Beskyttelseslinjer"}],"title":"Skovbyggelinje","text":" Skovbyggelinjen er knyttet til alle offentlige skove samt alle eksisterende og nye private skove p\u00e5 20 ha eller derover. Lovbestemmelserne om linjerne finder du i naturbeskyttelseslovens \u00a7 17 . Beskyttelseslinjen omfatter som udgangspunkt\u00a0 en afstand p\u00e5 300 m fra skovbrynet. Ved skove forst\u00e5s arealer, der er bevoksede med tr\u00e6er, med mindre der er tale om deciderede landbrugsafgr\u00f8der. Inden for skovbyggelinjen m\u00e5 der ikke placeres bebyggelse, campingvogne og lignende. \u00a0 Form\u00e5l og administration Form\u00e5let med skovbyggelinjen er at sikre skovenes v\u00e6rdi som landskabselementer samt opretholde skovbrynene som v\u00e6rdifulde levesteder for plante- og dyrelivet og beskytte skovene mod bl\u00e6st. Skovbyggelinjen er den af bygge- og beskyttelseslinjerne, der administreres mindst restriktivt. Inden kommunen vurderer om en \u00f8nsket dispensation kan opn\u00e5s, skal kommunen foretage en h\u00f8ring af skovejeren. \u00a0 Kontakt Er du i tvivl om, om din ejendom er p\u00e5lagt skovbyggelinje, s\u00e5 kontakt Team Byggeri i Syddjurs Kommune. N\u00e5r du kontakter kommunen, er det vigtigt at oplyse matrikelnummeret p\u00e5 ejendommen, du \u00f8nsker oplysninger om. Du kan ogs\u00e5 selv finde skovbyggelinjerne p\u00e5 kommunens webkort , eller Danmarks Milj\u00f8portal . \u00a0 Ans\u00f8gning \u00d8nsker du at s\u00f8ge dispensation fra skovbyggelinjen, skal du sende en ans\u00f8gning til: \u00a0 Syddjurs Kommune Team Byggeri Lundbergsvej 2 8400 Ebeltoft Telefon: 87 53 50 00 Email syddjurs@syddjurs.dk \u00a0 N\u00e5r du sender en ans\u00f8gning, skal du beskrive dit projekt (materialer, omfang og farver m.v.), og p\u00e5 en skitse eller et kort vise projektets beliggenhed. Husk altid at oplyse ejendommens matrikelnummer. Det er desuden vigtigt, at du giver en begrundelse for, hvorfor du gerne vil lave dit projekt inden for strandbeskyttelseslinjen, og hvorfor det ikke kan placeres uden for denne. \u00a0 \n\n"}