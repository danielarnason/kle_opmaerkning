{"classes":[{"id":"00.01.10","title":"Opgaver der d\u00e6kker flere hovedgrupper"}],"title":"Dialog og lokale samarbejder","text":" Gode lokale samfund bliver b\u00e5ret af det lokale f\u00e6llesskab og af lokale kr\u00e6fter og ildsj\u00e6le. Syddjurs Kommune vil st\u00f8tte op, hvor der lokalt er vilje og engagement. Det er Byr\u00e5dets holdning, at fremtidens velfungerende landsbyer og landomr\u00e5der skal bygges og udvikles i samarbejde med de lokale ildsj\u00e6le. Med andre ord sker udvikling bedst p\u00e5 lokalt initiativ og med en finasiering, der b\u00e5de kan v\u00e6re baseret p\u00e5 statslige og private fonde og puljer, og evt. st\u00f8ttet med kommunens midler. Byr\u00e5det er opm\u00e6rksom p\u00e5, at der ved siden af den organiserede lokale interessevaretagelse i distriktsr\u00e5d m.v. trives uorganiserede holdninger blandt lokalbefolkningen, som f\u00f8rst og fremmest l\u00e6gger v\u00e6gt p\u00e5 at bevare og udbygge den fred og ro, der opfattes som centrale livsv\u00e6rdier i det gode liv p\u00e5 landet , og Byr\u00e5det er indstillet p\u00e5 at give disse v\u00e6rdier en plads i den konkrete udformning af en landdistriktspolitik. Syddjurs Kommune har gennem de seneste \u00e5r v\u00e6ret i dialog med distriktsr\u00e5dene og andre lokale akt\u00f8rer om \u00f8nskerne for de enkelte landsbyer og landomr\u00e5der. Dette har resulteret i et projektkatalog, der indeholder de lokale id\u00e9er, \u00f8nsker forslag og projekter for de enkelte landsbyer. Projektkatalogerne vil v\u00e6re dynamiske og vil blive redigeret i dialog med lokalomr\u00e5derne. De forel\u00f8bige dokumenter kan ses nedenfor. Projektkataloget er en del af Syddjurs Kommuneplan og danner grundlag for byr\u00e5dets prioritering af byfornyelsesmidler, kommunale puljemidler og administrative ressourcer til fundraising mv. L\u00e6s om projektkataloget her: http:\/\/syddjurs.odeum.com\/dk\/kommuneplan\/bosaetning_og_byudvikling\/det_fysiske_miljoe\/det_fysiske_miljoe.htm I alle kommunens plandistrikter er oprettet distriktsr\u00e5d, der fungerer som lokalomr\u00e5dets taler\u00f8r overfor kommunen. Sammen med distriktsr\u00e5dene, den lokale aktionsgruppe LAG Djursland og de lokale foreninger og organisationer \u00f8nsker Syddjurs Kommune at dr\u00f8fte, hvorledes vi i f\u00e6llesskab udvikler og underst\u00f8tter landsbyerne og landomr\u00e5derne i Syddjurs Kommune. Og hvordan vi finder bedre og nye m\u00e5der at samarbejde p\u00e5 til gl\u00e6de for landomr\u00e5derne Det g\u00f8r vi i 2014: Evaluere Distriktsr\u00e5dene og deres virke i samarbejde med civilsamfundskoordinator. Samarbejde med Civilsamfundskoordinator om mulige projekter i landdistrikterne, eksempelvis Landsbypedeller, lokale frivillighedskoordinatorer. (M\u00f8rke). Bist\u00e5 i udvikling af lokale projekter. Deltagelse i LAG-samarbejdet, herunder sikring af samklang mellem LAG ens og kommunens udviklingsstrategi. Servicering af kommunale repr\u00e6sentanter i LAG-bestyrelsen. Synligg\u00f8relse af kontaktpersoner p\u00e5 kommunens hjemmeside (en indgang). \n\n"}