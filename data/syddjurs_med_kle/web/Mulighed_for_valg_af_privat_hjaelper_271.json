{"classes":[{"id":"27.39.08","title":"Privat hj\u00e6lper til personlig og praktisk hj\u00e6lp"}],"title":"Mulighed for valg af privat hj\u00e6lper","text":" Kommunen skal godkende personen Den person du v\u00e6lger, skal godkendes af kommunen. Det vil sige, af den udpegede person kontraktlig skal opfylde Syddjurs Kommunes kvalitets- og leverand\u00f8rkrav. Omfang af ordningen Det er fortsat kommunen, der visiterer til hjemmehj\u00e6lp. De opgaver, som den private hj\u00e6lper kan udf\u00f8re, skal ligge inden for de rammer, som st\u00e5r i den bevilling, der er godkendt af visitationen. Dette g\u00e6lder s\u00e5vel opgavem\u00e6ssigt som tidsm\u00e6ssigt. Der indg\u00e5s s\u00e5ledes p\u00e5 forh\u00e5nd en aftale mellem hjemmehj\u00e6lpsmodtageren og kommunen om de opgaver, der skal udf\u00f8res. Kommunens forpligtelser Kommunen skal f\u00f8re tilsyn med ordningen. Du skal derfor v\u00e6re forberedt p\u00e5 at modtage bes\u00f8g fra visitationen og besvare sp\u00f8rgsm\u00e5l om ordningen og opgaveudf\u00f8relsen. Det skal p\u00e5 forh\u00e5nd aftales mellem kommunen og hjemmehj\u00e6lpsmodtageren, hvordan man skal forholde sig i tilf\u00e6lde af den private hj\u00e6lpers sygdom, ferie og lignende. Igangs\u00e6tning Der vil g\u00e5 ca. 14 dage fra ans\u00f8gning om godkendelse af en privat hj\u00e6lper er modtaget til afg\u00f8relse foreligger. Den praktiske igangs\u00e6tning, herunder tidspunkter for opgaveudf\u00f8relsen m.v. aftales mellem hjemmehj\u00e6lpsmodtageren og hj\u00e6lperen. Hvordan etableres ordningen Hvis du \u00f8nsker at v\u00e6lge en privat person til udf\u00f8relse af den bevilgede hjemmehj\u00e6lp, skal du rette henvendelse til Visitation og Hj\u00e6lpemidler, tlf. 87 53 57 40, kl. 8.30-12.00, onsdage er lukket. Visitationen vil st\u00e5 for de praktiske ting, s\u00e5 som indg\u00e5else af aftalen med den person, der er udpeget. \n\n"}