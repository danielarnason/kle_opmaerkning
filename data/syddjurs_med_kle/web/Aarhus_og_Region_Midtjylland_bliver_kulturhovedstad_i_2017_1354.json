{"classes":[{"id":"20.00.00","title":"Kulturvirksomhed i almindelighed"}],"title":"Aarhus og Region Midtjylland bliver kulturhovedstad i 2017","text":" Syddjurs Kommune har sammen med Aarhus og Region Midtjylland vundet titlen som europ\u00e6isk kulturhovedstad i 2017. En lang r\u00e6kke af de 300 begivenheder under temaet RETHINK vil finde sted i Syddjurs Kommune. Formand for udvalget for plan, udvikling og kultur Jesper Mathiesen udtaler: - Sejren er et udtryk for, at vi har l\u00f8ftet i flok p\u00e5 tv\u00e6rs af regionen. Ogs\u00e5 her i Syddjurs Kommune har vi set en lang r\u00e6kke gode projektideer folde sig ud, og jeg er stolt over, at vi i 2017 er en del af den europ\u00e6iske kulturhovedstad. Jeg vil gl\u00e6de mig til at se vores kommune og regionen v\u00e6re v\u00e6rt for nogen flotte og inspirerende arrangementer under temaet RETHINK. Vi vil nu forts\u00e6tte vores arbejde med at g\u00f8re Syddjurs Kommune til en kulturkommune frem mod 2017. Bag ans\u00f8gningen om at blive europ\u00e6isk kulturhovedstad st\u00e5r 19 kommuner og Region Midtjylland. For yderligere kommentarer kontakt formand for udvalget for plan, udvikling og kultur Jesper Mathiesen p\u00e5 40 35 90 86. \n\n"}