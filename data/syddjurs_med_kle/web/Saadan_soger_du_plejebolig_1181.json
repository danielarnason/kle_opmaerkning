{"classes":[{"id":"27.42.08","title":"Optagelse i et plejehjem, beskyttet bolig eller plejebolig (visitation)"}],"title":"S\u00e5dan s\u00f8ger du plejebolig","text":" Ved ans\u00f8gning om plejebolig Du vil blive kontaktet af Visitationen, efter din ans\u00f8gningen er modtaget, og vi vil som oftest aftale et bes\u00f8g hjemme hos dig. Udvalget for boligvisitation m\u00f8des hver 14. dag, og de tager stilling til din ans\u00f8gning. Din samlede sagsbehandlingstid vil normalt v\u00e6re h\u00f8jst 6 uger fra vi modtager din ans\u00f8gning, til du har en afg\u00f8relse. Perioden p\u00e5 venteliste er varierende og efter behov. Folketinget har indf\u00f8rt en plejeboliggaranti. Det betyder, at hvis du v\u00e6lger at st\u00e5 p\u00e5 garantiventelisten, tilbydes du en plejebolig senest 8 uger efter du er blevet godkendt til en plejebolig. Boligen kan v\u00e6re et vilk\u00e5rligt sted i Syddjurs Kommune. Hvis du \u00f8nsker en bestemt navngiven plejebolig, er der ventetid. Plejebolig i en anden kommune \u00d8nsker du en plejebolig i en anden kommune, skal du f\u00f8rst godkendes i Syddjurs Kommune (samme kriterier og procedure som ovenfor). Afg\u00f8relsen og relevante sagsakter sendes direkte videre til den \u00f8nskede kommune. Den \u00f8nskede kommune vurderer p\u00e5 ny din sag efter deres kriterier og sender dig afg\u00f8relsen. Du har ret til at f\u00e5 din \u00e6gtef\u00e6lle, samlever eller registrerede partner med i din ans\u00f8gte bolig. Efterlevende har ret til at blive boende. Link til kvalitetsstandard (hvori klagemuligheder omtales): Serviceniveau for sundhed og omsorg Her har vi plejeboliger - klik p\u00e5 link i oversigten for at komme til de enkelte omr\u00e5der. \n\n"}