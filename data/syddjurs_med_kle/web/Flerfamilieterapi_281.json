{"classes":[{"id":"27.27.09","title":"Familiebehandling"}],"title":"Flerfamilieterapi","text":" Form\u00e5l og m\u00e5l. Form\u00e5let med Flerfamiliegruppen er at igangs\u00e6tte en udviklende forandring i familien. M\u00e5let med Flerfamiliegruppen er at udvikle familiens evne til at finde nye l\u00f8sninger og perspektiver p\u00e5 deres problemer samt at styrke familiens egne initiativer til forandringer med det sigte at skabe et bedre liv for b\u00e5de b\u00f8rn og for\u00e6ldre. Hvorfor v\u00e6lge Flerfamiliegruppen. I Flerfamiliegruppen er der mulighed for at udvikle sig sammen med andre familier der er i samme b\u00e5d . Et sted hvor man kan f\u00e5 opbakning og st\u00f8tte, - hvor man kan inspirere og lade sig inspirere af andre familier og l\u00e6rer af hinandens erfaringer. Hvad foreg\u00e5r der i Flerfamiliegruppen? Familiebehandling er at samarbejde omkring forandringsprocesser - en medskabende proces som inddrager familiens egen erfaring, viden og ansvar. Familiebehandleren arbejder sammen med familien p\u00e5 at finde nye forklaringer og handlinger p\u00e5 de fastl\u00e5ste forhold, som de voksne og deres b\u00f8rn er en del af. En dag om ugen, hvor hele familien deltager, veksles der mellem iscenesatte familie\u00f8velser, samtaler og madlavning. \u00d8velserne foreg\u00e5r b\u00e5de i egen familie og i sammensatte grupper med andre familier. Der optages video, som vi ser sammen i for\u00e6ldregruppen En dag om ugen deltager kun for\u00e6ldrene. Vi snakker om forskellige relevante temaer og udveksler erfaringer. - Vi ser video sammen fra ugens optagelser. Brugen af video giver mulighed for at vise at samv\u00e6ret kan v\u00e6re anderledes og at en \u00e6ndring i familien er mulig. Ved at filme og derefter tales\u00e6tte det vi ser og bringe det ud i gruppen, skabes der et rum, hvor det er i orden at tale om b\u00e5de det der lykkes og det der er sv\u00e6rt. Der bliver mulighed for b\u00e5de at behandlere, de andre for\u00e6ldre og den enkelte familie kan tale om det som ses og h\u00f8res, og om hvordan det kan opfattes. Opstart samtale. Forinden opstartssamtalen har familier\u00e5dgiveren og for\u00e6ldrene i samarbejde vurderet og besluttet, at familien kan g\u00e5 ind i et behandlingsforl\u00f8b. Behandlingen indledes med at familier\u00e5dgiveren og for\u00e6ldrene har en samtale med 2 familiebehandlerne, for at beskrive familiens problem og m\u00e5let med samarbejdet og hvilke \u00f8vepunkter familien \u00f8nsker hj\u00e6lp til. Hvorn\u00e5r og hvor l\u00e6nge. Forl\u00f8bet str\u00e6kker sig over ca. 3 m\u00e5neder, hvorefter der afholdes status m\u00f8de. \n\n"}