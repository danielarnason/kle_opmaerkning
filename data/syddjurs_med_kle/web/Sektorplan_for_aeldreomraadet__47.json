{"classes":[{"id":"29.00.00","title":"Sundhed i almindelighed"}],"title":"Sektorplan for \u00e6ldreomr\u00e5det ","text":" Fra forordet Byr\u00e5det vedtog en servicestrategi for Syddjurs Kommune den 31. januar 2007. Herunder at der skulle udarbejdes en sektorplan med perspektivering af fremtidige boliger til \u00e6ldre i Syddjurs Kommune. Form\u00e5let med sektorplanarbejdet er at skabe grundlag for prioritering, organisering og udvikling af fremtidens \u00e6ldresektor. Syddjurs Kommune har i l\u00f8bet af 2008 og 2009 arbejdet med planl\u00e6gning af \u00e6ldreomr\u00e5det. Planl\u00e6gningsarbejdet er beskrevet i tre rapporter, der indeholder beskrivelser af \u00e6ldreprofil, botilbud, tr\u00e6nings- og aktivitetstilbud samt hjemme- og sygepleje m.v. Sektorplan fase IIII: Principprogram for udvikling af \u00e6ldreomr\u00e5det (2011) Planl\u00e6gningens fase llll er opl\u00e6gget til det principprogram, der som overordnet planl\u00e6gningsredskab skal danne baggrund for den fortsatte samlede udvikling af \u00e6ldreomr\u00e5det, herunder ikke mindst i forhold til plejecenterudvikling og dermed som basis for anl\u00e6gsprogram. Der indg\u00e5r p\u00e5 den baggrund anl\u00e6gs\u00f8konomiske beregninger i principprogrammet, der kan anvendes som grundlag for en overordnet budgetplanl\u00e6gning. Rapporten pr\u00e6senterer samlet set opl\u00e6g til udviklingsm\u00e5l inden for de fire fokusomr\u00e5der og opl\u00e6g til fremadrettede investeringer. I bilaget her under finder du hele sektorplanen som pdf. \n\n"}