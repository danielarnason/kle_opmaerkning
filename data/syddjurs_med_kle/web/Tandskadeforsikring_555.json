{"classes":[{"id":"29.15.04","title":"Tandpleje for b\u00f8rn og unge under 18 \u00e5r"}],"title":"Tandskadeforsikring","text":" Det betyder, at hvis dit barn kommer ud for en ulykke eller et h\u00e6ndeligt uheld, hvor det g\u00e5r ud over t\u00e6nderne, i daginstitutionen, skolen eller fritidsordningen, har kommunen ikke en forsikring, som \u00f8konomisk d\u00e6kker denne skade. Al tandbehandling er gratis i den kommunale tandpleje indtil dit barn fylder 18 \u00e5r - ogs\u00e5 behandlingen efter en skade. Men sommetider risikerer man, at der kan komme f\u00f8lger af disse skader, som f\u00f8rst kan behandles efter barnet er udvokset - og det vil ofte sige efter barnet er fyldt 18 \u00e5r. Det er derfor en god ide, at du tegner en tandskadeforsikring for dit barn - en tandskadeforsikring er ofte et till\u00e6g til en b\u00f8rneulykkesforsikring. Tandskadeforsikringen vil d\u00e6kke de udgifter, der eventuelt vil blive, til behandling af skaden efter dit barns 18 \u00e5rs f\u00f8dselsdag. Vi udfylder gerne en erkl\u00e6ring om tandskaden. Den kan du videregive til dit forsikringsselskab. \n\n"}