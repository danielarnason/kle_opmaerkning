{"classes":[{"id":"29.09.04","title":"Borgerrettet forebyggelse"}],"title":"\u00c5bent hus i sundhedshuset","text":" Vi holder \u00e5bent hus en gang om m\u00e5neden i Sundhedshuset i Ebeltoft. F\u00f8rste \u00e5bent hus dag er 18. marts kl. 16-18 alle er velkomne. Syddjurs Kommune har f\u00e5et sit eget sundhedshus, som blev indviet 7. september 2012. Hver dag er der sundhedsfremmende aktiviteter og tilbud. Lige fra starten har en af m\u00e5ls\u00e6tningerne for sundhedshuset v\u00e6ret, at det skal v\u00e6re borgernes hus. Det skal v\u00e6re et \u00e5bent og im\u00f8dekommende hus, som skal v\u00e6re for borgerne bredt, ung som gammel og borgere fra alle hj\u00f8rner af kommunen. Vi starter derfor nu vores \u00e5bent hus dage. Til hvert \u00e5bent hus vil der b\u00e5de v\u00e6re faste aktiviteter og skiftende emner. Det vil til hvert \u00e5bent hus v\u00e6re muligt, at f\u00e5 lavet en mini-bodyage m\u00e5ling (m\u00e5ling af v\u00e6gt, fedtprocent, muskelmasse, BMI og fysiologisk alder) samt f\u00e5 en kort sundhedssamtale ved en af sundhedshusets sundhedskonsulenter. Til n\u00e6ste \u00e5bent hus dag kan man da f\u00f8lge op p\u00e5 de personlige m\u00e5l og resultater af sm\u00e5 som store \u00e6ndringer i livsstil. Der vil til hvert \u00e5bent hus ogs\u00e5 v\u00e6re et kort sundhedsopl\u00e6g og mulighed for kostsmagspr\u00f8ver og kostinspiration. Der vil desuden deltage forskellige foreninger afh\u00e6ngig af emne. Vi har siden \u00e5bningen i september dagligt sundhedsaktiviteter i sundhedshuset, og vi m\u00f8der tilfredse borgere, som er meget begejstret over vores indretning af lokalerne. De synes, det er et rart sted at v\u00e6re, og det er jo et godt udgangspunkt, n\u00e5r der skal arbejdes med sund livsstil. Vi vil gerne invitere flere borgere ind i sundhedshuset og ser at \u00e5bent hus dage er en af vejene til at flere kommer til at kende til vores tilbud. Og i \u00f8vrigt vil vi meget gerne h\u00f8re fra borgere, der har nye gode id\u00e9er til, hvad vi kan bruge Sundhedshuset til siger leder af Sundhedshuset Marianne Kirkegaard. Til det f\u00f8rste \u00e5bent hus den 18. marts kan man h\u00f8re n\u00e6rmere om sundhedskurserne L\u00e6r at leve med kronisk sygdom og L\u00e6r at takle kronisk smerte og man kan m\u00f8de underviserne, der selv lever med kronisk smerte. Som sagt kan man f\u00e5 lavet en mini-bodyage og f\u00e5 en snak om ens sundhedstilstand og Sundhedshusets kostvejleder giver smagspr\u00f8ver og inspiration til sp\u00e6ndende dip og dressinger. Derudover kan man m\u00f8de gigtforeningen, diabetesforeningen, osteoporoseforeningen og hjerteforeningen og h\u00f8re n\u00e6rmere om, hvad de kan tilbyde. \u00c5bent hus den 18. marts kl. 16-18. Sundhedshuset, N\u00f8rreport 2, bygning B3, 8400 Ebeltoft. For yderligere oplysning kontakt leder af sundhedsfremme og forebyggelse Marianne Kirkegaard, mki@syddjurs.dk eller tlf. 21 19 35 16. L\u00e6s om de n\u00e6ste \u00e5bent hus dage i adresseavisen Syddjurs og p\u00e5 kommunens hjemmeside www.syddjurs.dk\/sundhed \n\n"}