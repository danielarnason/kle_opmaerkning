{"classes":[{"id":"22.01.02","title":"Restaurationsvirksomheders lukketid"}],"title":"\u00c5bningstid for restaurationer","text":" \u00c6ndring af den almindelige \u00e5bningstid for restaurationer i Syddjurs kommune jf. restaurationslovens 28, stk. 1. Som udgangspunkt har alle restaurationer i Nord- og Syddjurs kommuner med alkoholbevilling jf. restaurationsloven tilladelse til at holde \u00e5bent til kl. 2400. Igennem adskillige \u00e5r har Lokalpolitiet i Grenaa vurderet, at det er rimeligt, at borgerne i de tyndtbefolkede omr\u00e5der ogs\u00e5 kan g\u00e5 i byen til kl. 0200 uden at skulle bev\u00e6ge sig til en st\u00f8rre by. Det har derfor v\u00e6ret fast procedure, at politiet har anbefalet kommunerne at give tilladelse til udvidet \u00e5bningstid til kl. 0200 for alle restaurationer, n\u00e5r de har s\u00f8gt herom. \u00d8konomiudvalget i Syddjurs Kommune har d. 5. oktober 2010 godkendt udvidet \u00e5bningstid til kl. 0200 til alle restauranter i Syddjurs kommune. Der vil naturligvis v\u00e6re mulighed for at begr\u00e6nse \u00e5bningstiden, hvis politiet eller kommunen finder, at det er p\u00e5kr\u00e6vet. \n\n"}