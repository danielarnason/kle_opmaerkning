{"classes":[{"id":"06.01.05","title":"Private spildevandsanl\u00e6g"}],"title":"Privat spildevandsh\u00e5ndtering og rensel\u00f8sning","text":" Ved etablering af et privat spildevandsanl\u00e6g og en nedgravet samletank for husspildevand skal du indsende situationsplan og sigteanalyse sammen med ans\u00f8gningsskemaet for at sagen kan behandles. Det er vigtigt, at du fremsender en ans\u00f8gning om tilladelse til etablering af nyt spildevandssystem eller \u00e6ndring af eksisterende ogs\u00e5 selvom du m\u00e5ske allerede har sendt en plan ind i forbindelse med en byggesag, da spildevandssagen skal behandles s\u00e6rskilt i afdeling for Natur og Milj\u00f8. Ans\u00f8gning om spildevandsanl\u00e6g Hvis du s\u00f8ger om tilladelse til etablering af nedsivningsanl\u00e6g, bedes du anvende blanketten \u00f8verst i h\u00f8jre kolonne. Hvis du s\u00f8ger om tilladelse til etablering af samletank, et beplantet filteranl\u00e6g , biologisk sandfilteranl\u00e6g , pileanl\u00e6g , rodzoneanl\u00e6g eller et minirenseanl\u00e6g , bedes du anvende nedenst\u00e5ende ans\u00f8gningsskemaer. Situationsplan N\u00e5r du ans\u00f8ger om tilladelse til etablering af et privat spildevandsanl\u00e6g eller en samletank, skal du medsende en n\u00f8jagtig situationsplan i A4-format , hvorp\u00e5 placeringen af anl\u00e6gget p\u00e5 grunden kan ses. Sigteanalysen En sigteanalyse beskriver jordtypen og jordens nedsivningsevne ved hj\u00e6lp af en kornkurve , som viser kornst\u00f8rrelsen (andelen af sand, grus, sten) i en bestemt jordpr\u00f8ve. Husk at vedl\u00e6gge sigteanalyser\/kornkurve i ans\u00f8gningen om privat spildevandsanl\u00e6g. Vi kan ikke sagsbehandle, f\u00f8r vi har set resultatet af sigteanalysen. Jordpr\u00f8ve og analyser skal foretages af et autoriseret firma. N\u00e5r arbejdet med spildevandsanl\u00e6gget er f\u00e6rdigt, skal der indsendes en erkl\u00e6ring\/f\u00e6rdigmelding fra autoriseret kloakmester - se blanket \u00f8verst i h\u00f8jre kolonne. OBS Sagsbehandlingstiden neds\u00e6ttes n\u00e5r du indsender materialet samlet. Ans\u00f8gningsskemaer \n\n"}