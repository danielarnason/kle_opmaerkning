{"classes":[{"id":"00.15.02","title":"Decentralisering\/selvforvaltning"}],"title":"Borgerinddragelse","text":" Byr\u00e5det har tidligere vedtaget et kommissorium for udarbejdelse af en borgerinddragelsespolitik. Med forankring i Plan, udvikling og kultur har en nedsat projektgruppe udarbejdet et udkast til en borgerinddragelsespolitik med et tilh\u00f8rende metodekatalog. Processen har v\u00e6ret ledet af proceskonsulent Lene Skovsgaard S\u00f8rensen. Af kommissoriet indgik bl.a. interviews med flere af Byr\u00e5dets medlemmer samt dr\u00f8ftelse i Direktionen. Politik-forslaget er opdelt i henholdsvis 1) Politik for borgerinddragelse og 2) Inspirationskatalog for borgerinddragelse. Arbejdsgruppen har afsluttet sit arbejde og anbefaler, at politikkens oplistning af forskellige metoder til at inddrage borgerne nu afpr\u00f8ves i resten af 2008 og 2009 indenfor kommunens enkelte fagomr\u00e5der. Herefter kan der foretages en evaluering af styrker og svagheder ved de enkelte metoder, hvorefter borgerinddragelsespolitikken i forbindelse med en tilbagemelding p\u00e5 indhentede erfaringer revideres. Afpr\u00f8vningen har ogs\u00e5 til form\u00e5l at skabe grobund for forankring, samt indhentning af erfaring fra fagomr\u00e5der, som ikke traditionelt arbejder med borgerinddragelse. Sidel\u00f8bende med afpr\u00f8vningen af de forskellige metoder kan borgerinddragelsespolitikken udsendes til relevante borgere, foreninger og organisationer som inspiration. Godkendt af byr\u00e5det 26\/6 2008 \n\n"}