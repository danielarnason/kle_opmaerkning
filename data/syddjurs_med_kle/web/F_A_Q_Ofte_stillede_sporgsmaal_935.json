{"classes":[{"id":"05.02.00","title":"Private f\u00e6llesveje\/stier i almindelighed"}],"title":"F.A.Q. - Ofte stillede sp\u00f8rgsm\u00e5l","text":" Sp\u00f8rgsm\u00e5l Svar Er der tale om en ekstra skat? Nej der er tale om, at boligveje, der kun anvendes til de ejendomme, der ligger til vejen, ikke er en kommunal opgave Nogle boligveje har i dag status som private f\u00e6llesveje, der vedligeholdes af de tilgr\u00e6nsende grundejere, mens andre boligveje har status som offentlige kommunevej, der vedligeholdes af kommunen. Dette \u00f8nskes harmoniseret, s\u00e5 alle sammenlignelige boligveje i fremtiden har status som private f\u00e6llesveje. Det er der i mod en kommunal opgave at vedligeholde fordelingsveje, gennemg\u00e5ende veje og de overordnede trafikveje, da disse anvendes til at afvikle trafikken. Hvad er konsekvensen for grundejerne hvilke ting f\u00e5r grundejerne ansvaret for? De enkelte grundejere f\u00e5r ansvaret for at vedligeholde vejen med dens udstyr langs grundens facade ud til midten af vejen. Det vil sige, at vedligeholdelse og renholdelse af vej- og fortovsbel\u00e6gning, rendestensbr\u00f8nde, sne- og glatf\u00f8rebek\u00e6mpelse, gadelys, eventuelle skilte og vejrabat mv. Hvilke kriterier l\u00e6gger til grund for udv\u00e6lgelsen af de veje, der skal nedklassificeres? De opstillede kriterier for, hvilke veje, der skal v\u00e6re offentlige og hvilke, der skal v\u00e6re private, er: Boligveje er som hovedregel private f\u00e6llesveje Adgangsveje uden udk\u00f8rsler forbliver offentlige Adgangsvejen til skoler og idr\u00e6tsanl\u00e6g forbliver offentlige Lokalveje med busdrift forbliver offentlige Lokalveje, der er adgang til kirker, forbliver offentlige Lokalveje, der er adgang til kommunale parkeringspladser, forbliver offentlige. Hvad hvis der spr\u00e6nger et kloakr\u00f8r skal vi s\u00e5 pludselig afholde en stor uforudset udgift? Nej Ledningerne i vejene ejes fortsat af ledningsejerne, i dette tilf\u00e6lde Syddjurs Spildevand A\/S, der har det fulde ansvar for deres ledninger. Grundejerne har der i mod ansvaret for rendestensbr\u00f8nde og ledningen fra disse til hovedafvandingsledningen. Hovedafvandingsledningen har Syddjurs Spildevand A\/S ansvaret for. Kan vi forbyde andre at k\u00f8re p\u00e5 vores private f\u00e6llesvej? Nej Det kr\u00e6ver vejmyndighedens (kommunen) tilladelse og politiets samtykke, at regulere f\u00e6rdslen p\u00e5 private f\u00e6llesveje Hvis vi opretter et vejlaug, der skal foretage vedligeholdelsen af vejen, herunder snerydning og glatf\u00f8rebek\u00e6mpelse, hvem har s\u00e5 ansvaret, hvis nogen kommer til skade som f\u00f8lge af manglende vedligeholdelse? Det er den tilgr\u00e6nsende grundejer, der har ansvaret for vejens vedligeholdelse. Som udgangspunkt har grundejeren ansvaret ud til midten af vejen langs grundens facade. Den enkeltes husansvarsforsikring kan i nogle tilf\u00e6lde d\u00e6kke erstatningsansvar. Hvem har ansvaret for kloakledning, vandledning, fjernvarmeledning, fibernet, kabel-tv, telefonledning, elledning mv. i vejen? Det er de enkelte ledningsejere, der har ansvaret for deres egne ledninger. De ligger som g\u00e6ster i vejen. Det er kommunen som vejmyndighed, der giver de enkelte ledningsejere gravetilladelse, hvis de har brug for at komme til deres ledninger. Kommunen har tilsynet med, at de efterf\u00f8lgende retablerer vejen efter g\u00e6ldende normer. Hvad er fordelen ved at oprette et vejlaug? Vi anbefaler, at man opretter et vejlaug enten p\u00e5 den enkelte vej, eller ved en sammenslutning af veje. Herved kan man bedre h\u00e5ndtere det vedligeholdelsesansvar, som den enkelte grundejer er p\u00e5lagt. Man kan ogs\u00e5 bedre kommunikere med vejmyndigheden (kommunen), og i den forbindelse varetage vejens interesser. Et vejlaug giver ogs\u00e5 mulighed for at man i f\u00e6llesskab kan opspare en kapital, s\u00e5 den enkelte grundejer ikke f\u00e5r en meget h\u00f8j regning, n\u00e5r der engang skal ny bel\u00e6gning p\u00e5 vejen. Hvordan udf\u00f8rer man renholdelse af vejen og rensning af rendestensbr\u00f8nde? Hver enkelt grundejer kan selv klare dette arbejde p\u00e5 vejen langs sin grund, eller man kan slutte sig sammen, og f\u00e5 en f\u00e6lles aftale med en entrepren\u00f8r til en fast pris. M\u00e5 grundejerne selv etablere ramper til indk\u00f8rsler ud for deres ejendom? Nej indk\u00f8rsler skal fortsat godkendes af vejmyndigheden (kommunen). Er der de samme parkeringsregler p\u00e5 private f\u00e6llesveje og kommuneveje. Ja det kr\u00e6ver vejmyndighedens (kommunen) tilladelse og politiets samtykke af regulere parkering p\u00e5 en privat f\u00e6llesvej. Kan min vej blive nedklassificeret selvom den ikke blev n\u00e6vnt i bilagene til byr\u00e5dsm\u00f8det den 26\/3 2014? Forvaltningen har efterf\u00f8lgende byr\u00e5dsm\u00f8det foretaget nogle tekniske justeringer, hvor nogle veje er fjernet fra listen, da disse if\u00f8lge de opstillede kriterier skal forblive offentlige, mens andre veje er tilf\u00f8jet listen, da disse veje if\u00f8lge kriterierne skal nedklassificeres. Byr\u00e5det har truffet en principbeslutning om, at offentlige veje skal nedklassificeret i henhold til de opstillede kriterier. Men hvis vejen ikke passer til kriterierne, kan vejen ikke nedklassificeres uden, at byr\u00e5det (eller ntm-udvalget) har truffet ny beslutning. Hvordan er forskellen mellem borgere som selv vedligeholder deres veje og dem ikke g\u00f8r opst\u00e5et? Dette er der to grunde til I \u00e6ldre kommunale parcelhusudstykninger optog kommunerne boligvejene som offentlige veje, mens boligvejene i de private udstykninger forblev private f\u00e6llesveje I nyere tid har mange kommuner valgt, at ogs\u00e5 boligvejene i de kommunale udstykninger skal forblive private f\u00e6llesveje. Hvordan kan jeg klage over at min vej bliver nedklassificeret? Alle ber\u00f8rte grundejere f\u00e5r ved en partsh\u00f8ring i 2016-2017 mulighed for at g\u00f8re indsigelser over for de kommunale beslutningstagere, inden kommunen tr\u00e6ffer den endelig beslutning i 2018. Hvis kommunen alligevel beslutter at nedklassificere vejen, har du mulighed for at p\u00e5klage afg\u00f8relsen til Vejdirektoratet. Vejdirektoratet vil s\u00e5 unders\u00f8ge, om kommunen har fulgt lovgivningen i beslutningsprocessen. Alle ber\u00f8rte grundejere vil modtage brev om partsh\u00f8ring, ligesom de vil modtage den endelige beslutning vedlagt klagevejledning. Da jeg k\u00f8bte mit hus var vejen offentlig. Er det lovligt at kommunen nu g\u00f8r den til privat f\u00e6llesvej? Ja Nedklassificering af offentlige veje til private f\u00e6llesveje sker efter reglerne i vejloven. Af vejloven 23, stk. 1 fremg\u00e5r, at kommunen bestemmer, hvilke veje, der skal v\u00e6re offentlige, og hvilke offentlige veje, der skal nedl\u00e6gges (nedklassificeres). \n\n"}