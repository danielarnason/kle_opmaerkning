{"classes":[{"id":"01.13.29","title":"U\u00f8nskede plantearter"}],"title":"K\u00e6mpe-bj\u00f8rneklo","text":" Indf\u00f8rt som prydplante K\u00e6mpe-bj\u00f8rnekloen er indf\u00f8rt til Danmark fra Kaukasus i 1870 som prydplante. Efter 50-100 \u00e5r begyndte den at sprede sig voldsomt og ukontrollabelt og udg\u00f8r i dag et stort problem i moser, enge, strandenge, skove og langs vandl\u00f8b m.v. Ingen naturlige fjender K\u00e6mpe-bj\u00f8rnekloen har ingen naturlige fjender i den danske natur, og dens evne til at formere sig er meget stor. \u00c9n stor plante kan s\u00e6tte ca. 50.000 fr\u00f8, hvoraf knap 1\/4 kan spire. Fr\u00f8ene kan bevare spireevnen i jorden i mindst 7-8 \u00e5r. Det er derfor vigtigt, at man altid fors\u00f8ger at forhindre planten i at blomstre og s\u00e6tte fr\u00f8. L\u00e6s mere om K\u00e6mpe-bj\u00f8rneklo . Indsatsplan for bek\u00e6mpelse i Syddjurs Kommune (2010-2020) Natur Milj\u00f8 har udarbejdet en indsatsplan for bek\u00e6mpelse af K\u00e6mpe-bj\u00f8rneklo i Syddjurs Kommune. Indsatsplanen blev den 30.april 2009 godkendt af Udvalget for Natur, Teknik og Milj\u00f8. Grundejere har pligt til at bek\u00e6mpe K\u00e6mpe-bj\u00f8rneklo Alle grundejere er forpligtede til at bek\u00e6mpe K\u00e6mpe-bj\u00f8rneklo p\u00e5 egne arealer, s\u00e5ledes at ingen K\u00e6mpe-bj\u00f8rneklo i kommunen p\u00e5 noget tidspunkt m\u00e5 sprede fr\u00f8, og at alle planter p\u00e5 sigt er udryddet. Der skal som minimum bek\u00e6mpes inden f\u00f8lgende 3 datoer: bek\u00e6mpelse inden 1. juni bek\u00e6mpelse inden 1. juli bek\u00e6mpelse inden 1. september Indsatsplanen kan ses her Form\u00e5l Form\u00e5let med indsatsplanen er at f\u00e5 udryddet K\u00e6mpe-bj\u00f8rneklo i hele kommunen i l\u00f8bet af en ti\u00e5rig periode med en langsigtet, vedholdende og samlet indsats. I indsatsplanen er beskrevet bek\u00e6mpelsesmetoder, terminer for bek\u00e6mpelse, forholdsregler m.v. Indsatsplanen forpligtiger b\u00e5de offentlige og private lodsejere at bek\u00e6mpe planten p\u00e5 alle dens voksesteder. Syddjurs Kommune har f\u00e5et lavet en kortl\u00e6gning af K\u00e6mpe-bj\u00f8rneklo og Gyvel. Forekomsterne kan ses p\u00e5 kortet herunder. Bek\u00e6mpelse af bj\u00f8rneklo - l\u00e6s mere her Bek\u00e6mpelse af bj\u00f8rneklo - l\u00e6s mere her \n\n"}