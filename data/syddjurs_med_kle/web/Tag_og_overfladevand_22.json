{"classes":[{"id":"06.01.00","title":"Kloakker og ledningsnet samt private spildevandsanl\u00e6g i almindelighed"}],"title":"Tag- og overfladevand","text":" Udledning Udledning af tag- og overfladevand kr\u00e6ver tilladelse. Arbejdet skal udf\u00f8res af autoriseret kloakmester, der skal indsende en erkl\u00e6ring p\u00e5 udf\u00f8rt arbejde . Nedsivning Nedsivning af tag- og overfladevand kr\u00e6ver ogs\u00e5 tilladelse, men her m\u00e5 du selv udf\u00f8re arbejdet. Det er en god id\u00e9, at unders\u00f8ge om jordbundsforholdene er egnede til nedsivning. St\u00f8rrelsen af faskinen afh\u00e6nger blandt andet af jordens nedsivningsevne. Krav til nedsivning i faskine Regnvand fra tag- og overfladearealer under 1000m 2 skal overholde f\u00f8lgende krav i forhold til nedsivning i faskine: nedsivning af tagvand\/overfladevand skal udf\u00f8res i henhold til DS 440 Norm for mindre afl\u00f8bsinstallationer med nedsivning nedsivningsanl\u00e6gget eller regnvandsfaskinerne skal udf\u00f8res, dimensioneres og placeres s\u00e5ledes, at der ikke opst\u00e5r overfladisk afstr\u00f8mning eller gener i \u00f8vrigt, afstanden fra regnvandsfaskinerne til n\u00e6rmeste vandindvindingsanl\u00e6g, hvortil der stilles krav til drikkevandskvalitet, skal v\u00e6re mindst 25 meter, afstanden fra nedsivningsanl\u00e6gget til bygninger skal v\u00e6re minimum 5 meter, minimum 2 meter til skel og mindst 25 meter til vandl\u00f8b og s\u00f8er, tag- eller overfladevandet m\u00e5 ikke indeholde andre stoffer, end hvad der s\u00e6dvanligt forekommer i regnvand fra tagarealer\/bef\u00e6stede arealer eller have en v\u00e6sentlig anden sammens\u00e6tning. Det betyder, at der fra tagarealer ikke m\u00e5 afledes vand fra tagrens med kemiske midler, og at der p\u00e5 bef\u00e6stede arealer ikke m\u00e5 ske opbevaring eller oplagring af stoffer, som kan give anledning til forureningsfare. Du kan l\u00e6se mere om nedsivning af tag- og overfladevand p\u00e5 Teknologisk Instituts hjemmeside . \n\n"}