{"classes":[{"id":"00.15.02","title":"Decentralisering\/selvforvaltning"}],"title":"Civilsamfund","text":" Hvad er civilsamfundet Civilsamfundet er en betegnelse for de dele af samfundet, der hverken styres af det offentlige eller af de \u00f8konomiske forhold. Der er tale om et meget bredt begreb, der d\u00e6kker over b\u00e5de det organiserede foreningsliv i sportsforeninger, patientforeninger, gadelav og borgerforeninger, men ogs\u00e5 de uorganiserede gode initiativer. Det er samfundssind i stort og sm\u00e5t, som n\u00e5r man hj\u00e6lper sin \u00e6ldre nabo med snerydning eller n\u00e5r en flok ildsj\u00e6le samles en gang om m\u00e5neden for at g\u00f8re noget ekstra for roserne i landsbyens park. Syddjurs Kommune \u00f8nsker at styrke civilsamfundet Syddjurs Kommune \u00f8nsker at bevare og udvikle de kerneydelser som kommunen levere. Det betyder, at flere opgaver som ikke er en del af vores kernevelf\u00e6rd, i fremtiden vil blive l\u00f8st i et samarbejde mellem borgere og kommune. Det sker allerede i dag p\u00e5 en lang r\u00e6kke omr\u00e5der, t\u00e6nk bare p\u00e5 de mange frivillige som skaber aktiviteter p\u00e5 \u00e6ldrecentrene eller de grupper som forsk\u00f8nner gr\u00f8nne omr\u00e5der. Det er indsatser som kr\u00e6ver at kommunen lytter og samarbejder omkring gode l\u00f8sninger. Byr\u00e5det har vedtaget en civilsamfundsstrategi I Syddjurs har vi gennem l\u00e6ngere tid haft fokus p\u00e5, hvordan civilsamfundet og kommunen kan have gavn af hinanden, og p\u00e5 baggrund af konferencer med borgerne og temam\u00f8der er der formuleret en civilsamfundsstrategi, som Byr\u00e5det godkendte i efter\u00e5ret 2013. Civilsamfundsstrategien form\u00e5l synligg\u00f8re og underst\u00f8tte civilsamfundet skabe rammer for, at kommunens samarbejde med civilsamfundet kan udvikles afpr\u00f8ve, om vi kan finde nye m\u00e5der, hvor civilsamfundet og kommunen kan dele ansvar og l\u00f8sning af opgaver - det kan v\u00e6re p\u00e5 omr\u00e5der som for eksempel plejehjem, skoler og gr\u00f8nne omr\u00e5der. Civilsamfundsstrategiens vision Syddjurs Kommune \u00f8nsker at fremme en udvikling, hvor alle f\u00f8ler et samfundsengagement, og hvor det er naturligt at hj\u00e6lpe hinanden og sig selv for eksempel i foreningen, i lokalomr\u00e5det, p\u00e5 arbejdet og andre steder i hverdagslivet. Et st\u00e6rkt medborgerskab og en forst\u00e5else for det f\u00e6lles ansvar mellem borgere og kommune vil udvikle og styrke b\u00e5de vores velf\u00e6rd og vores lokalsamfund. Civilsamfundsstrategiens tre indsatsomr\u00e5der Det f\u00e6lles billede fremme af debat om civilsamfundets rolle Hvilken rolle skal civilsamfundet spille i l\u00f8sningen af opgaver i fremtiden? Vi skal finde en f\u00e6lles forst\u00e5else af forholdet mellem borger og kommune. Det kr\u00e6ver en \u00e5ben debat om hvilke opgaver, der kan l\u00f8ses af engagerede samfundsborgere, og hvilke opgaver der skal l\u00f8ses af kommunen. Den kompetente borger Hvordan fremmer vi lysten til at tage et ansvar for sit lokalsamfund? Mange har lysten men mangler kontakter eller viden. Vi vil gerne synligg\u00f8re de mange gode eksempler til inspiration som findes allerede. Vi vil styrke vejledning og information s\u00e5 flere f\u00f8ler sig kl\u00e6dt p\u00e5 til at deltage med deres engagement. Den kompetente kommune En st\u00e6rkt civilsamfund kr\u00e6ver en lyttende og aktiv kommune som er stand til at skabe de rigtige rammer for nye initiativer fra borgerne. Civilsamfundet skal indg\u00e5 som en naturlig del af kommunens arbejde, og kommunen skal v\u00e6re opm\u00e6rksomme p\u00e5, hvordan ansvar og medbestemmelse kan deles. Civilsamfundspanel vil f\u00f8lge kommunens indsats Byr\u00e5det har nedsat et civilsamfundspanel til at f\u00f8lge indsatsen. Panelet best\u00e5r som udgangspunkt af borgmesteren og de siddende udvalgsform\u00e6nd. Derudover indkaldes der efter behov relevante personer, som kan bidrage til arbejdet. Panelet opgave er at s\u00e6tte fokus p\u00e5 aktiviteterne i civilsamfundet ved at f\u00f8lge, synligg\u00f8re og inspirere. Panelet kan vurdere eksisterende projekter Panelet kan tage stilling ans\u00f8gninger om nye projekter Panelet kan komme med id\u00e9er til nye projekter og kan ogs\u00e5 indg\u00e5 i projekterne. Civilsamfundskoordinatoren Byr\u00e5det har vedtaget at ans\u00e6tte en civilsamfundskoordinator, der skal hj\u00e6lpe med at g\u00f8re visionerne til virkelighed. Civilsamfundskoordinatorens opgaver er: at v\u00e6re borgernes kontakt i forbindelse med id\u00e9er og sp\u00f8rgsm\u00e5l vedr\u00f8rende civilsamfundet at st\u00f8tte op om fundraising, projektbeskrivelser og lignende at overf\u00f8re strategiens m\u00e5l og visioner til konkrete projekter at st\u00f8tte civilsamfundspanelets arbejde Kontakt Civilsamfundskoordinator Peter Kromann-Andersen Tlf. 87 53 50 47 pjka@syddjurs.dk \n\n"}