{"classes":[{"id":"29.15.04","title":"Tandpleje for b\u00f8rn og unge under 18 \u00e5r"}],"title":"Behandling","text":" F\u00f8rste bes\u00f8g p\u00e5 klinikken Er du henvist til klinikken for behandling eller grundigere vurdering, vil der f\u00f8rste gang blive taget Aftryk af dine t\u00e6nder R\u00f8ntgenbilleder af dine t\u00e6nder og k\u00e6ber Fotos af dit ansigt og t\u00e6nder Ved dette bes\u00f8g vil der ikke blive givet n\u00e6rmere information om evt. behandling. Mellem f\u00f8rste og andet bes\u00f8g bliver der fremstillet gipsmodeller af dine t\u00e6nder ud fra det aftryk, du fik taget. Gipsmodellerne, r\u00f8ntgen og fotos vil s\u00e5 blive givet til specialtandl\u00e6gen, som vurderer, hvad der vil v\u00e6re bedst for dig og dine t\u00e6nder. Eksempler p\u00e5 r\u00f8ntgenbilleder Andet bes\u00f8g p\u00e5 klinikken Specialtandl\u00e6gen vil fort\u00e6lle dig og dine for\u00e6ldre om sin behandlingsplan og\/eller sine overvejelser I f\u00e5r mulighed for at f\u00e5 besvaret sp\u00f8rgsm\u00e5l om behandlingen Hvis I bliver enige om at g\u00e5 i gang med en tandreguleringsbehandling, vil I denne dag aftale tider til at p\u00e5begynde behandlingen. Skulle I \u00f8nske det, har I naturligvis mulighed for at diskutere tilbuddet grundigt igennem hjemme, f\u00f8r I tager endelig stilling til, om I \u00f8nsker at tage imod det. Senere bes\u00f8g Her finder selve behandlingen sted. Der er mange slags b\u00f8jler. Nogle b\u00f8jler er aftagelige, hvilket vil sige, at man kan tage dem af f. eks. ved spisning og tandb\u00f8rstning. Andre er limet fast p\u00e5 t\u00e6nderne, s\u00e5 de ikke kan tages af. Valg af b\u00f8jle afh\u00e6nger af, hvilken behandling der skal laves. Bes\u00f8gene p\u00e5 tandreguleringsklinikken har forskellig l\u00e6ngde afh\u00e6ngig af, hvad der skal laves. I vil kunne f\u00e5 at vide, hvor lang tid der er afsat til n\u00e6ste bes\u00f8g. Hvis b\u00f8jen er g\u00e5et i stykker, eller det vil v\u00e6re hensigtsm\u00e6ssigt at lave lidt mere end planlagt, kan det dog nogle gange vare lidt l\u00e6ngere tid end afsat p\u00e5 forh\u00e5nd. Hvor tit I skal komme, afh\u00e6nger af hvilken slags b\u00f8jle I har, og hvor langt I er i behandlingen. Intervallerne kan s\u00e6dvanligvis variere mellem 4 og 10 uger og aftales fra gang til gang. G\u00e5r der noget i stykker p\u00e5 b\u00f8jlen, skal I dog ikke vente til n\u00e6ste bes\u00f8g, men kontakte klinikken telefonisk (87535140) for en aftale til reparation. Hvis b\u00f8jlen generer eller der bare er mistet en elastik, er I dog velkomne til f\u00f8rst at forh\u00f8re jer p\u00e5 barnets\/den unges daglige tandklinik og sp\u00f8rge om det er noget, de kan afhj\u00e6lpe. \n\n"}