{"classes":[{"id":"24.05.00","title":"Turisme i almindelighed"}],"title":"Djursland Turist Guide netop udkommet","text":" Destination Djursland har i samarbejde med Mercatus Reklamebureau i Grenaa udarbejdet den 72 siders lange Djursland Turist Guide p\u00e5 b\u00e5de dansk, tysk og engelsk. Vanen tro udkommer guiden lige op til p\u00e5ske, og den bliver distribueret b\u00e5de p\u00e5 Djursland, i Aarhus og i Randers til godt 300 forskellige steder. Guiden indeholder alt det som Djursland har at byde p\u00e5 i 2013 \u2013 og det er ikke s\u00e5 lidt. Popul\u00e6r blandt turisterne Guiden har mange \u00e5r p\u00e5 bagen og er meget popul\u00e6r hos is\u00e6r turisterne. Den er m\u00e5lrettet de turister der er ankommet til omr\u00e5det og rummer derfor et stort og detaljeret udvalg af Djurslands mange tilbud. Rigtig mange annonc\u00f8rer lige fra spisesteder, kunststeder til attraktioner er med i guiden. I mods\u00e6tning til andre tryksager hvor oplaget i disse \u00e5r falder, s\u00e5 har guiden ikke oplevet et fald. Tv\u00e6rtimod s\u00e5 er eftersp\u00f8rgsel stadig stor. Gode kort over Djursland \u201dDet er is\u00e6r kortene i guiden som er popul\u00e6re fordi de viser bredden af Djursland, og det eneste sted turisterne kan f\u00e5 kortene samlet er i vores guide\u201d , forklarer Turismedirekt\u00f8r Flemming Rasmussen.\u00a0 Inde i guiden er der indstik med Djursland kort og feriehusomr\u00e5der p\u00e5 Djursland. Derudover er der bykort over st\u00f8rre og mindre byer p\u00e5 Djursland blandt andet R\u00f8nde, Grenaa og Ebeltoft. Overskuelig og lige ved h\u00e5nden \u00a0 \u201dEn af grundene til at guiden stadig kan konkurrere med online information er, at guiden er overskuelig og turisterne har den hele tiden lige ved h\u00e5nden \u201d, fort\u00e6ller Flemming Rasmussen. Guiden er et vigtigt supplement til turistinformationerne der er hel\u00e5rs\u00e5bne. Derudover har Destination Djursland \u00f8get tilg\u00e6ngeligheden af informationer til turisterne via ubemandede turistinformationer rundt p\u00e5 hele Djursland. Sidst men ikke mindst har hjemmesiden www.visitdjursland.com f\u00e5et et markant ansigtsl\u00f8ft der blandt andet betyder at hjemmesiden tilpasser sig til b\u00e5de sk\u00e6rm, mobil og tabletformat. For yderligere oplysninger kontakt Turismedirekt\u00f8r Flemming Rasmussen p\u00e5 tlf. 2336 5653 \n\n"}