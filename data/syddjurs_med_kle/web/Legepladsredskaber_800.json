{"classes":[{"id":"02.34.02","title":"Byggetilladelse"}],"title":"Legepladsredskaber","text":" Etablering af offentligt tilg\u00e6ngelige legepladsredskaber foruds\u00e6tter altid byggetilladelse, hvorimod legepladser der er beliggende p\u00e5 privat grund er undtaget fra godkendelseskravet, s\u00e5fremt disse ikke er offentligt tilg\u00e6ngelige. Legeredskaber i private haver i tilknytning til boliger som udlejes i kortere tidsrum, s\u00e5som sommerhuse, sidestilles derimod med offentligt tilg\u00e6ngelige legepladser, og er derfor godkendelsespligtige efter byggeloven. Legepladser og \u2013redskaber er underlagt en r\u00e6kke europ\u00e6iske standarder og skal udformes og dimensioneres, s\u00e5 der opn\u00e5s sikkerheds- og sundhedsm\u00e6ssige tilfredsstillende forhold mod personskader. Syddjurs Kommune stiller i forbindelse med byggetilladelser til legepladsredskaber krav om, at legepladsen skal inspiceres og godkendes af en certificeret legepladsinspekt\u00f8r inden ibrugtagningen, og at rapporten fra legepladsinspekt\u00f8ren skal fremsendes til Syddjurs Kommune senest samtidigt med f\u00e6rdigmelding af legepladsen (udgifterne hertil afholdes af ans\u00f8ger). Der g\u00f8res opm\u00e6rksom p\u00e5, at bolig- og grundejerforeninger kan tegne en erhvervsansvarsforsikring, der d\u00e6kker det erstatningsansvar, som foreningen kan blive p\u00e5lagt for skade p\u00e5 ting eller personer. Bem\u00e6rk at der g\u00e6lder s\u00e6regne regler for bebyggelser og anl\u00e6g i\u00a0 landzone . Det er vigtigt, at du unders\u00f8ger\u00a0bygningsreglementets\u00a0bestemmelser samt eventuel\u00a0lokalplan\u00a0og deklaration for omr\u00e5det,\u00a0f\u00f8r du indsender dit projektmateriale - se nedenfor: Her kan du finde din ejendom p\u00e5 kommunens digitale kort . Se om din ejendom er omfattet af en lokalplan og\/eller en kommuneplanramme: F\u00e5 alt projektmateriale med Du opfordres til at indsende dit projektmateriale samlet og komplet. Sagsbehandlingen kan f\u00f8rst afsluttes,\u00a0n\u00e5r alt relevant\u00a0projektmateriale er modtaget. Gennemg\u00e5 listen for at sikre at du f\u00e5r sendt alt n\u00f8dvendigt materiale med. Listen er vejledende, og kan variere afh\u00e6ngig af dit konkrete byggeprojekt. \u00a0 Situationsplan \u2013 med angivelse af koter for grunden og byggefelte t M\u00e5lsat og -fast inkl.\u00a0angivelse af terr\u00e6nkoter eller -kurver, bygningens udvendige m\u00e5l, \u00f8vrige best\u00e5ende bygninger,\u00a0afstande til henholdsvis\u00a0vej-, sti- og naboskel samt eksisterende bebyggelse samt indtegning af eventuelle byggelinjer eller -felter. Angivelse af placeringen af de enkelte legepladsredskaber samt afgr\u00e6nsning af og oplysning om underlag. \u00a0 Redeg\u00f8relse for legeredskaberne Beskrivelse og m\u00e5lsat og -faste tegninger (f.eks. produktblad) af hver enkelt legepladsredskab. \u00a0 Fuldmagt Fuldmagt fra ejendommens ejer er p\u00e5kr\u00e6vet, s\u00e5fremt ejer og ans\u00f8ger ikke er samme person\/virksomhed. \u00a0 Tinglyste dokumenter, som kan v\u00e6re relevante for byggesagen Bygherren er ansvarlig for at bestemmelser i eventuelle deklarationer overholdes. Deklarationer kan rekvireres digitalt ved\u00a0 Tinglysningsretten . \n\n"}