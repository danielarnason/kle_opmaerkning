{"classes":[{"id":"13.06.02","title":"Salg af jord"}],"title":"Ebeltoft","text":" Galgebakken i Ebeltoft Se Galgebakken 11 under erhvervsgrunde her Skansebakken i Ebeltoft. Pris inkl. tilslutningsafgift til kloak. Tilslutningsbidrag til El kan ses p\u00e5 NRGI s hjemmeside. Tilslutningsbidrag til vand kan ses her. Grunden s\u00e6lges ved henvendelse til Syddjurs Kommune. Kort : \u00c5ben kort med priser i eget vindue Bem\u00e6rk at reserverede grunde markeret med gult ikke er solgte, men reserverede uden fork\u00f8bsret. Se mere om betingelser for reservation under FAQ Fotos: Se billeder her Ebeltoft er den st\u00f8rste by i Syddjurs Kommune med mange aktiviteter og indk\u00f8bsmuligheder. Indbyggerantallet er omkring 15.000. Her er l\u00e6gehus, fysioterapi, tandl\u00e6ger, skoler, b\u00f8rnehaver - hvoraf nogle er med integreret vuggestue - plejehjem samt mange andre institutioner. Her er b\u00e5de fred, natur, skov, vand, lys og ren luft samtidig med, at her er en masse at foretage sig med det rige forenings- og kulturliv byen tilbyder. Her er behageligt stille om vinteren og dejligt livligt i sommerhalv\u00e5ret, da der p\u00e5 \u00e5rsbasis kommer godt en million turister til Ebeltoft for at opleve den gamle by med r\u00e5dhuset, Fregatten Jylland, Glasmuseet, Ree Park og meget, meget mere. Byen ligger i Nationalpark Mols Bjerge, s\u00e5 det siger lidt om, at omr\u00e5det er helt specielt naturm\u00e6ssigt, og uanset hvor man befinder sig i Ebeltoft eller i omr\u00e5det omkring, er det sv\u00e6rt at undg\u00e5 hele tiden at f\u00e5 \u00f8je p\u00e5 havet, som ligger for foden af byen og omkranser Hasn\u00e6s halv\u00f8en. Sidstn\u00e6vnte g\u00f8r ogs\u00e5 at lyset skulle v\u00e6re helt specielt i Ebeltoft if\u00f8lge kunstnerne. Ebeltoft er nemlig beriget med et stort antal af ud\u00f8vende kunstnere - b\u00e5de billedkunstnere, skulpt\u00f8rer, keramikere samt adskillige glaskunstnere, som har v\u00e6rksteder og gallerier rundt omkring i byen (glas is\u00e6r p\u00e5 havnen). Ebeltoft byder p\u00e5 mange fritidsaktiviteter, bl.a. sejlsport, ridesport, fitness, idr\u00e6tscenter med hvad der til h\u00f8rer af sportstilbud, sv\u00f8mmehal, golfklub, bowlingcenter og meget mere. Ebeltoft ligger 50 km. (45 min.) fra Aarhus C, 55 km. (50 min.) fra Randers og 32 km (30 min.) fra Grenaa. F\u00e6rgeruten Ebeltoft - Odden med Molslinien s\u00f8rger for, at man kan v\u00e6re p\u00e5 Sj\u00e6lland p\u00e5 bare 45 minutter, og Aarhus Lufthavn i en afstand af 18 km. (18 min.) fra byen g\u00f8r, at man kan v\u00e6re i K\u00f8benhavn p\u00e5 blot 1,5 time. Der g\u00e5r ogs\u00e5 mange andre ruteflyvninger fra lufthavnen ligesom en del rejsebureauer tilbyder charterrejser her fra. Skansebakken 2 ligger p\u00e5 hj\u00f8rnet af \u00d8sterall\u00e9 og Skansebakken og er meget centralt beliggende. Indk\u00f8bsmuligheder er indenfor 500 m. Grunden er meget kuperet og med mange fyrretr\u00e6er ud mod \u00d8sterall\u00e9. Grundens beskaffenhed l\u00e6gger op til et sp\u00e6ndende byggeri i forskudte planer. Grunden er sydvendt, s\u00e5 her er mulighed for sol hele dagen. Eventuelt mulighed for havkig. Materiale Se samlet materiale (M\u00e5leblad, betingelser, tingbogsattest, servitutter etc.) Yderligere oplysninger kan f\u00e5s ved henvendelse til Syddjurs Kommune. \n\n"}