{"classes":[{"id":"01.10.00","title":"Bygningsfredning og bygningsbevaring i almindelighed"}],"title":"S\u00e6rligt for Ebeltoft midtby","text":" Den aktive indsats for bevaringen af Ebeltoft midtbys gamle, s\u00e6regne bymilj\u00f8 str\u00e6kker sig tilbage til slutningen af 1960\u2019erne, hvor det dav\u00e6rende byr\u00e5d besluttede at iv\u00e6rks\u00e6tte udarbejdelsen af Bevaringsplan Ebeltoft , som blev tilvejebragt af Nationalmuseet. Ebeltoft midtby er i dag omfattet af bevarende lokalplan nr. 177 , som omfatter et st\u00f8rre geografisk omr\u00e5de end Bevaringsplan Ebeltoft . Overordnet tilsigtes bevaring af de bevaringsv\u00e6rdige bygninger og det samlede bymilj\u00f8 samt fortl\u00f8bende forbedringer af nuv\u00e6rende utilpassede bygningsforhold, -arkitektur og -detaljer gennem fremtidige renoveringer og ombygninger - under hensyntagen til s\u00e5vel den enkelte bygning, som for de tilsigtede virkninger for helheden i gadebilledet. Inden for afgr\u00e6nsningen af bevarende lokalplan nr. 177 foruds\u00e6ttes byr\u00e5dets forudg\u00e5ende tilladelse til bl.a. alle former for ny-, til- og ombygning, herunder ogs\u00e5 mindre \u00e6ndringer af tag og facader, udskiftning af vinduer og yderd\u00f8re, alle former for etablering, flytning eller fjernelse af bygningsdetaljer, \u00e6ndring af farver samt al skiltning, ops\u00e6tning af markiser og vinduesgitre m.m. Der er som supplement til lokalplanen udarbejdet den dertilh\u00f8rende Vejledningen \u2013 den generelle del Ebeltoft midtby (samme fil som lokalplanen), som informativt uddyber hvorledes bygningers udvendige bygningsdele b\u00f8r vedligeholdes, forbedres og eventuelt ombygges eller udskiftes. Der m\u00e5 ved ans\u00f8gninger om \u00e6ndringer af bygningers ydre fremtr\u00e6den p\u00e5regnes \u00f8gede krav til ans\u00f8gningsmaterialets detaljeringsgrad \u2013 se i \u00f8vrigt Vejledningen s afsnit 4. Bygningsejere,\u00a0professionelle r\u00e5dgivere eller h\u00e5ndv\u00e6rkere, som p\u00e5t\u00e6nker at udf\u00f8re renovering, udskiftning, \u00e6ndringer eller andre bygningsm\u00e6ssige forandringer opfordres til tage en forh\u00e5ndsdialog med Syddjurs Kommune herom, inden detailprojekteringen p\u00e5begyndes. \u00a0 Byggesagsbehandling for Ebeltoft midtby Der m\u00e5 som udgangspunkt p\u00e5regnes en l\u00e6ngere ekspeditionstid for behandling af ans\u00f8gninger inden for Ebeltoft midtby, end for almindelige byggesager.\u00a0 Dette skyldes, at bevarende lokalplan nr. 177 er udformet s\u00e5ledes, at enhver \u00e6ndring af eksisterende forhold foruds\u00e6tter byr\u00e5dets forudg\u00e5ende godkendelse. Dette kaldes en kompetencenorm, og indeb\u00e6rer, at samtlige ans\u00f8gninger inden for lokalplanens omr\u00e5de skal sagsbehandles p\u00e5 samme m\u00e5de som en ans\u00f8gt dispensation fra en lokalplan, herunder krav om naboorientering m.m. Hvis en ans\u00f8gning om bygnings\u00e6ndringer, ikke ubet\u00e6nkeligt kan godkendes, bliver projektet i f\u00f8rste instans fremlagt for\u00a0 Bevaringsr\u00e5det for Ebeltoft midtby til udtalelse. \u00a0 Gratis ekspertr\u00e5dgivning Kulturstyrelsen og Realdania har indg\u00e5et et samarbejde kaldet Bygningskultur 2015 , og tilbyder derigennem\u00a0gratis ekspertr\u00e5dgivning om bl.a. renovering af fredede og bevaringsv\u00e6rdige bygninger. \n\n"}