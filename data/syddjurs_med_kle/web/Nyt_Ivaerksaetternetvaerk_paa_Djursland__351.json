{"classes":[{"id":"24.10.05","title":"Erhvervsudviklingsaktiviteter"}],"title":"Nyt Iv\u00e6rks\u00e6tternetv\u00e6rk p\u00e5 Djursland ","text":" Syddjurs Udviklingspark og Viden Djurs udbyder nu en helt ny afl\u00f8ser for de mere traditionelle iv\u00e6rks\u00e6tterkurser. Kurset henvender sig til de der overvejer at etablere virksomhed eller som er kommet i gang inden for de sidste par \u00e5r. Forl\u00f8bet giver dig mulighed for at gennemarbejde ideen med din virksomhed og sikre, at den f\u00e5r de bedste muligheder for at v\u00e6re en succes fra starten. Iv\u00e6rks\u00e6tternetv\u00e6rket har overordnet f\u00f8lgende form\u00e5l: Sikre at du efter forl\u00f8bet har en klar plan for udviklingen af din virksomhed de n\u00e6ste 2 \u00e5r Sikre at du er bevidst om det marked du skal ud p\u00e5 og hvordan du klare dig bedst muligt p\u00e5 dette marked Sikre at du har et klart overblik over hvilke muligheder du har for st\u00f8tte og r\u00e5dgivning Sikre at du bliver bevidst om rollen som iv\u00e6rks\u00e6tter og hvor du s\u00e6rligt skal have dit fokus Sikre at din virksomhed er b\u00e6redygtig og i stand til at leve under de markedsbetingelser der er. Tilmelding? - S\u00e5 er det nu! Bliv iv\u00e6rks\u00e6tterpioner og v\u00e6r mellem de f\u00f8rste 16 i det nye netv\u00e6rk! Der er kun plads til 16 nye iv\u00e6rks\u00e6ttere der bliver en slags testpiloter i dette nye koncept. Bliver der ikke plads til dig i denne omgang, kommer du f\u00f8rst p\u00e5 venteliste og er samtidig skrevet op til n\u00e6ste omgang efter sommeren 2013. Du kan tilmelde dig p\u00e5 telefon 8758 0420 eller p\u00e5 mail sh@CV2.dk Tirsdag den 19. februar 2013 Trykpr\u00f8v din virksomhed op imod dit marked Tirsdag den 26. februar 2013 Strategi i hareh\u00f8jde En plan for de n\u00e6ste 2 \u00e5r Onsdag den 6. marts 2013 Iv\u00e6rks\u00e6tterrollen Hvad skal der til? Tirsdag den 12. marts 2013 V\u00e6rkt\u00f8jskassen St\u00f8tte, r\u00e5dgivning, \u00f8konomi Tirsdag den 19. marts 2013 Det fokuserede salg Hvordan f\u00e5r du fat i kunderne? Tirsdag den 26. marts 2013 Workshop N\u00e5r din plan skal blive til virkelighed Forl\u00f8bet er en del af vores arbejde i SkanKomp-projektet, hvor vi under arbejdspakke 2.1 arbejder med opbygning af iv\u00e6rks\u00e6tternetv\u00e6rk. Forl\u00f8bet gennemf\u00f8res i Destination Djurslands lokaler: Ny Lufthavnsvej 21, Stabrand, 8560 Kolind \n\n"}