{"classes":[{"id":"27.60.00","title":"Hj\u00e6lpemidler, forbrugsgoder, boligindretning m.v. i almindelighed"}],"title":"Hj\u00e6lpemidler og bolig\u00e6ndringer","text":" Hj\u00e6lpemidler Du kan ans\u00f8ge om et hj\u00e6lpemiddel hvis du har varigt nedsat fysisk eller psykisk funktionsevne, og hvis hj\u00e6pemidlet er en v\u00e6sentlig lettelse i din dagligdag. Kommunen vurderer, om betingelserne for at f\u00e5 et hj\u00e6lpemiddel, og yder i s\u00e5 fald hj\u00e6lp til anskaffelse af det bedst egnede og billigste hj\u00e6lpemiddel Du skal v\u00e6re opm\u00e6rksom p\u00e5, at du som udgangspunkt ikke kan f\u00e5 d\u00e6kket udgiften til et hj\u00e6lpemiddel, hvis det er anskaffet eller opf\u00f8rt f\u00f8r bevilling foreligger. Der findes tre typer af hj\u00e6lpemidler Personlige hj\u00e6lpemidler Er standardprodukter eller s\u00e6rligt fremstillet kropsb\u00e5rne produkter. Det kan fx v\u00e6re proteser, parykker, ortop\u00e6disk fodt\u00f8j m.m. Genbrugshj\u00e6lpemidler Er som oftest brugte og bevilges som udl\u00e5n. Dvs. du kan l\u00e5ne hj\u00e6lpemidlet s\u00e5 l\u00e6nge du har brug for det, og skal returnere det efter endt brug. Det kan fx v\u00e6re k\u00f8restol, rollator, toiletforh\u00f8jer m.m. Forbrugsgoder Er produkter som forhandles bredt til den almindelige befolkning, men som ikke indg\u00e5r i s\u00e6dvanligt indbo. Det kan fx v\u00e6re el-scootere, el-cykler, m.m. Som hovedregel skal du selv betale 50 % af udgifterne til forbrugsgodet, og det tilh\u00f8rer derefter dig. Bolig\u00e6ndringer \u00c6ldre og handicappede, der oplever, at boligen skaber forhindringer i hverdagen, kan s\u00f8ge om bolig\u00e6ndring. Du skal have en varig lidelse for at f\u00e5 bevilget en bolig\u00e6ndring, og bolig\u00e6ndringen skal v\u00e6re en n\u00f8dvendighed for, at du kan opholde dig i boligen. Boligindretning kan f.eks. v\u00e6re fjernelse af d\u00f8rtrin eller udvidelse af d\u00f8r\u00e5bning. Men det kan ogs\u00e5 handle om st\u00f8rre \u00e6ndringer, der involverer arkitekt og h\u00e5ndv\u00e6rkere Det kan v\u00e6re n\u00f8dvendigt at indhente l\u00e6geoplysninger for, at en ans\u00f8gning kan vurderes. Du vil f\u00e5 et hjemmebes\u00f8g, hvor sagsbehandleren vil gennemg\u00e5 boligen sammen med dig og sp\u00f8rge ind til de hindringer, boligen giver dig. Du har ret til en bisidder (en p\u00e5r\u00f8rende, en ven eller en repr\u00e6sentant fra en patientorganisation), n\u00e5r sagsbehandleren bes\u00f8ger dig. Afg\u00f8relsen tr\u00e6ffes p\u00e5 baggrund af en samlet vurdering af din situation. Ved \u00e6ndringer i lejeboliger s\u00f8ger kommunen om tilladelse til \u00e6ndringerne hos udlejeren. Kommunen retablerer ikke bolig\u00e6ndringer, hvis du selv ejer boligen. \n\n"}