{"classes":[{"id":"81.23.01","title":"ATP (Arbejdsmarkedets Till\u00e6gspension)"}],"title":"ATP","text":" \u00a0 Om ATP Indbetaling Pensionen betales via bidrag fra arbejdsgivere, der betaler 2\/3, og l\u00f8nmodtagere, der selv betaler den sidste 1\/3. Hvor meget du f\u00e5r udbetalt som pensionist afh\u00e6nger af de bel\u00f8b, der er indbetalt gennem \u00e5rene. Se mere under siden Udbetaling af ATP. L\u00f8nmodtagere Hvis du som l\u00f8nmodtager er mellem 16 og 66 \u00e5r, der er besk\u00e6ftiget i mere end otte timer om ugen, er du medlem af ATP. Selvst\u00e6ndig erhvervsdrivende Du kan som selvst\u00e6ndigt erhvervsdrivende opretholde dit medlemskab af ATP, hvis du har v\u00e6ret l\u00f8nmodtagere og medlem af ATP i mindst tre \u00e5r og sammenlagt har betalt mindst tre fulde \u00e5rsbidrag. Du m\u00e5 i givet fald betale hele bidraget selv, efter at v\u00e6re blevet selvst\u00e6ndig. Arbejdsl\u00f8s, syg eller p\u00e5 barselsorlov Hvis du er arbejdsl\u00f8s medlem af en a-kasse, eller l\u00f8nmodtager p\u00e5 AMU-kurser er du ogs\u00e5 omfattet af ATP-ordningen. Det samme g\u00e6lder, hvis du er dagpengeberettiget l\u00f8nmodtagere og arbejdsl\u00f8s, der er syg eller holder orlov p\u00e5 grund af barsel eller adoption. Modtager af sociale ydelser og efterl\u00f8n Hvis du f\u00e5r ydelser efter lov om aktiv besk\u00e6ftigelsesindsats, er du under visse betingelser omfattet af ATP-ordningen. Hvis du er medlem af en a-kasse for l\u00f8nmodtagere eller for selvst\u00e6ndige erhvervsdrivende, der f\u00e5r efterl\u00f8n, overgangsydelse eller seniorydelse, kan du ogs\u00e5 frivilligt tilslutte sig ATP-ordningen. Det samme g\u00e6lder, hvis du modtager social pension, fleksydelse eller delpension. Du betaler selv den ene halvdel af ATP-bidraget, og staten betaler den anden halvdel. Beregn din ATP P\u00e5 ATPs hjemmeside kan du beregne din ATP \u00a0 \n\n"}