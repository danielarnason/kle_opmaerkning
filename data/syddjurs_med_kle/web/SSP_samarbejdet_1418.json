{"classes":[{"id":"27.25.00","title":"SSP-indsats i almindelighed"}],"title":"SSP-samarbejdet","text":" SSP kontakt SSP-koordinator Birgitte Bach Thomsen Tlf. 6012 3817 Email: bbt@syddjurs.dk Organisering af SSP-arbejdet SSP er det lokale kommunale samarbejde mellem Skole, Socialforvaltning og Politi, hvis m\u00e5l er at forebygge kriminalitet blandt b\u00f8rn og unge. Til at sikre et optimalt tv\u00e6rfagligt samarbejde omkring forebyggelse og ops\u00f8gende virksomhed i gruppen af b\u00f8rn og unge er der sammensat et SSP-team, som best\u00e5r af den SSP-ansvarlige og SSP koordinatoren dette team skal ogs\u00e5 sikre samarbejdet p\u00e5 tv\u00e6rs af Nord- og Syddjurs Kommuner. For at sikre det meget lokale samarbejde omkring det forebyggende arbejde er der etableret tre SSP-Distriktsudvalg: NORD, SYD og \u00d8ST. I hver af udvalgene sidder SSP-koordinator, \u00e9n rep. for hver af distriktets folkeskolers ledelse, \u00e9n rep. fra distriktets ungdomsskolecentre, \u00e9n rep. fra familieafdelingen og repr\u00e6sentanter fra politiet. Lovgrundlag for SSP Lov om \u00e6ndring af retsplejeloven (Politi- og domstolsreform) LOV nr. 538 af 08\/06\/2006 110 - 115, som omhandler politiets samarbejde med kommuner gennem Kredsr\u00e5d, Lokalr\u00e5d og i SSP-arbejdet. I forbindelse med Politi- og domstolsreform og lovgivningen udm\u00f8ntet i forbindelse med denne, fremg\u00e5r det, at der skal etableres et samarbejde mellem politi, kommunerne og andre offentlige myndigheder, interesseorganisationer, foreninger m.m. i politikredsen. Der er af regeringen og Folketinget lagt afg\u00f8rende v\u00e6gt p\u00e5, at politiet ogs\u00e5 indenfor den nye struktur med store politikredse udbygger det forn\u00f8dne lokalkendskab og en t\u00e6t kontakt til lokalsamfundet. Dette udm\u00f8ntes gennem samarbejde i Kredsr\u00e5d og Lokalr\u00e5d. SSP Kredsr\u00e5det i \u00d8stjyllands politikreds Kredsr\u00e5det er det strategiske SSP beslutningsrum til erstatning af det tidligere lokaln\u00e6vn vedr. politiets arbejde. I kredsr\u00e5det sidder Politikredsens borgmestre, kredsens politidirekt\u00f8r, kommunernes \u00f8verste SSP-ansvarlige m.fl. Fra Syddjurs Kommune deltager borgmester og Ungdomsskolelederen i Kredsr\u00e5dsm\u00f8derne. Der afholdes fire m\u00f8der \u00e5rligt. Ungdomsskolelederen er Syddjurs Kommunes bindeled til \u00d8stjyllands Politi. SSP Lokalr\u00e5det i Syddjurs Kommune Lokalr\u00e5det er et lokalt samarbejdsforum i den enkelte kommune med repr\u00e6sentanter fra kommune, politi og det \u00f8vrige lokalsamfund. Det er den lokale leder af den lokalpolitienhed (Grenaa) der er formand for Lokalr\u00e5det. Lokalr\u00e5det skal sikre indsigt i og samarbejde med lokalsamfundet, institutioner, foreninger, s\u00e5 der skabes et solidt fundament for lokale strategiske beslutninger i relation til det forebyggende arbejde s\u00e5vel samt sikre at alle interessenter kan inddrages i en generel eller konkret kriminalpr\u00e6ventiv eller kriminalitetsbek\u00e6mpende indsats. Der udarbejdes en handleplan for lokalr\u00e5dets arbejde. Lokalr\u00e5det i Syddjurs er bygget op omkring: Lokalpolitilederen, Ungdomsskolelederen, Skolechefen, Familiechefen, lederen af \u00d8stjyllands Politis Kriminalpr\u00e6ventive Sektion, den politifaglige leder af forebyggelsesenheden og SSP-koordinatoren. Lokalr\u00e5det afholder fire m\u00f8der \u00e5rligt. Ungdomssorggruppen Ungdomssorggruppen i Kolind er for dig som har mistet et n\u00e6rt familiemedlem og som har lyst til\/brug for et sted hvor du kan arbejde med din sorg sammen med andre. L\u00e6s mere p\u00e5 www.sorggrupper-djursland.dk Syddjurs Ungdomsskole vedligeholder sider om SSP samarbejdet. L\u00e6s om SSP samarbejdet her \n\n"}