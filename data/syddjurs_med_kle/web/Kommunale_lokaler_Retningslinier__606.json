{"classes":[{"id":"82.16.00","title":"Udl\u00e5n\/udleje af lokaler og ejendomme i almindelighed"}],"title":"Kommunale lokaler - Retningslinier ","text":" Udl\u00e5n af ledige, offentlige lokaler til brug for folkeoplysende virksomhed sker efter reglerne i Folkeoplysningsloven. Ved udl\u00e5n af lokaler prioriteres godkendte foreninger f\u00f8rst. Syddjurs Kommune udl\u00e5ner derudover ogs\u00e5 lokaler til \u00f8vrige foreninger og sammenslutninger, der ud\u00f8ver folkeoplysende virksomhed. Foreningen kan l\u00e5ne et lokale, hvis: Lokalet anses for egnet til det ans\u00f8gte form\u00e5l Benyttelsen er forenelig med lokalets prim\u00e6re anvendelse Arrangementet ikke har privat karakter En myndig person p\u00e5tager sig ansvar for, at lokalet afleveres i samme stand, som det modtages, og p\u00e5tager sig eventuelt erstatningsansvar Den ansvarlige person - i tilf\u00e6lde af krav om betaling af leje - erkl\u00e6rer sig indforst\u00e5et med at betale det forlangte bel\u00f8b Foreningen til enhver tid er indforst\u00e5et med at aflevere erkl\u00e6ring om indhentelse af b\u00f8rneattest (godkendte folkeoplysende foreninger afleverer \u00e5rligt erkl\u00e6ring om indhentelse af b\u00f8rneattest, hvis de modtager tilskud eller f\u00e5r anvist lokaler) Benyttelsen afsluttes senest alle hverdage kl. 21.45 - med mindre andet er aftalt 1. Anvisning af lokaler I henhold til Folkeoplysningslovens bestemmelser anvises til den frie folkeoplysende virksomhed egnede ledige lokaler, som tilh\u00f8rer kommunen eller er beliggende i denne. Lokaler mindre end 150 m 2 stilles vederlagsfrit til r\u00e5dighed og ved brug af sale st\u00f8rre end 150 m 2 opkr\u00e6ves brugeren timegebyr. (se takst p\u00e5 www.syddjurs.dk) Anvisning sker efter f\u00f8lgende prioritering Hverdage 8.00 - 16.00: Gymnastiksale og \u00f8vrige lokaler Kommunale institutioner (b\u00f8rn og unge) Skoler \u00d8vrige Alle \u00f8vrige foreninger skal i dette tidsrum foresp\u00f8rge direkte til skolen\/faciliteten Hverdage 16.00 - 21.45 Gymnastiksale og \u00f8vrige lokaler Kommunale institutioner (b\u00f8rn og unge) Foreningsaktiviteter for b\u00f8rn og unge Foreningsaktiviteter for voksne \u00d8vrige L\u00f8rdag, s\u00f8ndag og helligdage Efter aftale med den p\u00e5g\u00e6ldende skole\/facilitet (se afsnit 5) 2. Benyttelse af offentlige lokaler Vederlagsfri benyttelse Benyttelse af lokaler mindre end 150 m 2 efter denne ordning er i princippet vederlagsfri for kommunale institutioner og foreninger hjemmeh\u00f8rende i Syddjurs Kommune, n\u00e5r f\u00f8lgende betingelser er opfyldt: Arrangementet m\u00e5 ikke v\u00e6re kommercielt Til arrangementet m\u00e5 der ikke opkr\u00e6ves entr\u00e9 Foreningen forest\u00e5r selv tilsyn og oprydning, s\u00e5 lokalerne afleveres i samme stand som de er modtaget, herunder aftales lokalt vedr. reng\u00f8ring Betaling for benyttelse Hvis der anvises lokaler til: Entr\u00e9givende arrangementer Private\/selvejende institutioner Foreninger, der ikke er hjemmeh\u00f8rende i Syddjurs Kommune opkr\u00e6ves et lejebel\u00f8b som kompensation for udgifter til varme, el og vand, for slitage af bygninger og udstyr samt for reng\u00f8ring og eventuel pedelbistand eller lignende udgifter, som p\u00e5f\u00f8res skolen\/faciliteten som f\u00f8lge af udl\u00e5net, bel\u00f8bet tilfalder skolen\/faciliteten Ved overnatningsarrangementer, der ikke er omfattet af anvisningsforpligtelsen i henhold til Folkeoplysningsloven, opkr\u00e6ves et bel\u00f8b til d\u00e6kning af udgifterne (se afsnit 5) 3. Ordensregler Brugerne skal f\u00f8lge de ordensregler og myndighedskrav, der er fastlagt for de lokaler, der anvises. Den ansvarlige for lokaleudl\u00e5net skal g\u00f8res bekendt med disse regler i forbindelse med udl\u00e5net. For s\u00e5 vidt ang\u00e5r inventar og udstyr, kan l\u00e5neren benytte, hvad der forefindes i lokalet med de undtagelser, som den p\u00e5g\u00e6ldende skole\/facilitet m\u00e5tte finde forn\u00f8dne af hensyn til inventarets og udstyrets prim\u00e6re anvendelse. Der kan foresp\u00f8rges p\u00e5 ekstraordin\u00e6rt udstyr hos skolen\/faciliteten. Alle lokaler er omfattet af Syddjurs Kommunes rygepolitik. \u00d8l, vin og spiritus m\u00e5 ikke indtages i de l\u00e5nte lokaler uden s\u00e6rlig tilladelse. Tilladelse skal gives af den p\u00e5g\u00e6ldende skole\/facilitet. 4. Procedure for booking og brug af lokaler Al foresp\u00f8rgsel p\u00e5 booking af skolernes\/faciliteternes lokaler skal indtil videre ske direkte til skolen\/faciliteten. S\u00e6sonudl\u00e5n Ved ans\u00f8gning om lokaleudl\u00e5n, der str\u00e6kker sig over en hel s\u00e6son, er ans\u00f8gningsfristen 15. maj forud for s\u00e6sonstart. Fordeling af timer til folkeoplysende virksomhed sker, n\u00e5r antallet af timer til offentlig brug er fastlagt. Denne fordeling sker i samarbejde mellem den p\u00e5g\u00e6ldende skole\/facilitet og de ans\u00f8gende foreninger. S\u00e6sonen str\u00e6kker sig fra 1. september til 30. april med mindre andet er aftalt. Skal et lokale i den periode, hvori det er anvist til folkeoplysende virksomhed, undtagelsesvis benyttes til dets prim\u00e6re brug, skal den p\u00e5g\u00e6ldende skole\/facilitet s\u00e5 vidt muligt senest to uger f\u00f8r varsle det til den forening, der har f\u00e5et lokalet stillet til r\u00e5dighed, der tilstr\u00e6bes at finde andet lokale. Enkeltst\u00e5ende udl\u00e5n Der er l\u00f8bende mulighed for via det f\u00e6lles bookingsystem at s\u00f8ge om l\u00e5n af ledige lokaler, efter at den \u00e5rlige lokalefordeling af s\u00e6sonen er foretaget. Ans\u00f8gning om l\u00e5n af et lokale foretages mindst fire uger f\u00f8r tidspunktet for l\u00e5net. Udl\u00e5n af lokaler i skoleferier Som udgangspunkt holdes der lukket i skolernes ferier (i forbindelse med sommerferien er der ligeledes lukket ugen f\u00f8r og ugen efter). S\u00e6rlige aftaler i ferier skal ske med den p\u00e5g\u00e6ldende facilitet. For enkeltst\u00e5ende udl\u00e5n af lokaler i skoleferierne, skal ans\u00f8gning fremsendes mindst fire uger f\u00f8r feriens start til skolens\/facilitetens afg\u00f8relse. Adgang til lokaler Den p\u00e5g\u00e6ldende skole\/facilitet har ansvaret for tilg\u00e6ngeligheden til de anviste lokaler. Udl\u00e5n Anvisning af lokaler varetages af den p\u00e5g\u00e6ldende skole\/facilitet. Afmelding af tildelte lokaler Afmelding af bookede lokaler skal ske senest \u00e9n m\u00e5ned f\u00f8r lokalet skal anvendes af hensyn til skolen\/faciliteten og \u00f8vrige brugere. Ved senere afmelding forfalder gebyr altid til betaling. 5. Betaling\/opkr\u00e6vning Ved benyttelse af sale st\u00f8rre end 150 m 2 opkr\u00e6ver kommunen kr. 50,- pr. time j\u00e6vnf\u00f8r skolens\/facilitetens indberetning til kommunen Ved tilkald af pedelbistand udenfor skolens\/facilitetens \u00e5bningstid opkr\u00e6ves brugeren kr. 475,- pr. time af det p\u00e5g\u00e6ldende sted, bel\u00f8bet tilfalder skolen\/faciliteten Ved arrangementer med overnatning opkr\u00e6ver skolen\/faciliteten kr. 20,- pr. deltager, bel\u00f8bet tilfalder skolen\/faciliteten 6. Misligholdelse Udelukkelse Den p\u00e5g\u00e6ldende skole\/facilitet samt Syddjurs Kommune kan efter varsel udelukke l\u00e5nere, s\u00e5fremt g\u00e6ldende aftaler ikke overholdes. Erstatning Den p\u00e5g\u00e6ldende skole\/facilitet fasts\u00e6tter eventuel erstatning for skader forvoldt af l\u00e5neren. Eventuel erstatning opkr\u00e6ves af den p\u00e5g\u00e6ldende skole\/facilitet. Ved eventuelt erstatningskrav er det den enkelte l\u00e5ner\/brugers ansvarsforsikring, som eventuelt kan d\u00e6kke skaden alternativt er den enkelte forening, det vil sige l\u00e5neren, der drages til ansvar. Retningslinjer pr. 1. januar 2013. Syddjurs Kommune, Kulturafdelingen \n\n"}