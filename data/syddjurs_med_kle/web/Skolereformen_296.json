{"classes":[{"id":"17.01.00","title":"Styrelsen af kommunens skolev\u00e6sen i almindelighed"}],"title":"Skolereformen","text":" Den 20. december 2013 vedtog et bredt flertal i Folketinget en reform af folkeskolen. Reformen er en videref\u00f8relse af et politisk forlig fra juni 2013 mellem regeringspartierne og Venstre, Dansk Folkeparti og Det Konservative Folkeparti, hvor man blev enige om en l\u00e6ngere og mere varieret skoledag med mere og bedre undervisning og l\u00e6ring et kompetencel\u00f8ft af l\u00e6rere, p\u00e6dagooger og skoleledere f\u00e5 klare m\u00e5l og regelforenklinger Reformen er t\u00e6nkt som et ambiti\u00f8st l\u00f8ft af folkeskolen, hvor b\u00f8rnenes l\u00e6ring og faglige niveau skal styrkes de unge skal have de bedste muligheder for at tage en ungdomsuddannelse b\u00f8rn og unge skal opleve \u00f8get trivsel og gl\u00e6de ved at g\u00e5 i skole De overordnede m\u00e5l med reformen er, at alle elever bliver s\u00e5 dygtige som de kan de unge skal fagligt kunne det samme i 8. klasse, som de i dag kan i 9. klasse betydningen af elevernes sociale baggrund skal mindskes Nogle af midlerne til at n\u00e5 disse m\u00e5l er, at skoledagen forl\u00e6nges for alle klasser til 30 timer om ugen i 0. - 3. klasse, 33 timer om ugen i 4. - 6. klasse og 35 timer om ugen i 7. - 9. klasse der kommer flere fagopdelte timer, som suppleres med underst\u00f8ttende undervisning med fokus p\u00e5 varierede og praktisk rettede aktiviteter alle b\u00f8rn skal have motion og bev\u00e6gelse en time hver dag integreret i b\u00e5de de fagopdelte og de underst\u00f8ttende timer flere b\u00f8rn skal inkluderes i almenklasser og f\u00e6rre b\u00f8rn skal anbringes i s\u00e6rlige specialklassser og\/eller specialskoler skolerne skal samarbejde med det lokale forenings-, kultur- og erhvervsliv samt med ungdomsskolen og musikskolen (popul\u00e6rt betegnet som den \u00e5bne skole ) Uddybende beskrivelse af reformens indhold kan ses p\u00e5 Undervisningsministeriets hjemmeside p\u00e5 flg. link: http:\/\/www.uvm.dk\/Den-nye-folkeskole\/For-dig-som\/Foraelder Oplysninger om, hvordan den enkelte skole helt konkret udm\u00f8nter skolereformen herunder oplysninger om, hvordan den enkelte elevs skoleskema, m\u00f8detider, hvilke l\u00e6rere og p\u00e6dagoger der varetager undervisning i de forskellige klasser og fag ser ud i kommende skole\u00e5r osv. tilg\u00e5r for\u00e6ldrene direkte fra de respektive skoler via skolernes egne informationskanaler s\u00e5som for\u00e6ldreintra og skolens hjemmeside. Lokal forankring skaber lokal forandring I Syddjurs Kommune har vi v\u00e6ret i gang med reformforberedelserne lige siden august 2013, og arbejdet p\u00e5g\u00e5r stadig og mere og mere intensivt p\u00e5 den enkelte skole. I l\u00f8bet af de sidste for\u00e5rs- og forsommerm\u00e5neder skal skolerne have den praktiske planl\u00e6gning af n\u00e6ste skole\u00e5r p\u00e5 plads, s\u00e5 b\u00e5de elever, for\u00e6ldre, l\u00e6rere og p\u00e6dagoger i god tid inden skolestarten i august ved, hvad der venter dem. I mange kommuner har man organiseret forberedelsesarbejdet i centrale arbejdsgrupper styret af Skoleforvaltningen og med inddragelse af repr\u00e6sentanter fra skolerne i de forskellige grupper. Denne model kan have den fordel, at man sikrer en ensartethed i skolernes udm\u00f8ntning af reformen ved fasts\u00e6ttelse af faste retningslinjer for gennemf\u00f8relsen de forskellige reformkrav. Ulempen kan v\u00e6re, at noget af ejerskabet til arbejdsgruppernes opl\u00e6g tabes, idet kun er ganske f\u00e5 medarbejdere og ledere har v\u00e6ret involveret i arbejdet. I Syddjurs har vi valgt, at en stor for del af forberedelserne foreg\u00e5r p\u00e5 den enkelte skole og s\u00e5 t\u00e6t p\u00e5 medarbejderne som muligt. Skolelederne har derfor haft ansvar for at iv\u00e6rks\u00e6tte de processer, som de fandt mest passende p\u00e5 deres skole i form af gruppearbejde, opl\u00e6g, f\u00e6llesm\u00f8der, temadage m.v. vedr\u00f8rende alle forhold omkring indholdet af den nye skoledag, de nye p\u00e6dagogiske indgangsvinkler om at g\u00e5 fra undervisning til l\u00e6ring, arbejdsm\u00e6ssige aspekter omkring l\u00e6rernes tilstedev\u00e6relse, tilrettel\u00e6ggelse af skoledagen, indf\u00f8relse af nye fag p\u00e5 nye klassetrin osv. osv.. Dette valg er truffet helt bevidst og ud fra en ledelsestankegang om, at ejerskabet til alt det nye, der skal ske, bedst skabes, hvis medarbejderne selv er aktive i processen. Og hvis der skabes ejerskab, skabes der ogs\u00e5 grobund for, at der sker forandring. Vi har desuden en tro p\u00e5, at forankring af ny praksis p\u00e5 denne baggrund g\u00e5r hurtigere, end hvis man f\u00e5r pr\u00e6senteret regler, retningslinjer, vejledninger, p\u00e5bud og l\u00f8sninger udefra. Planlagte og gennemf\u00f8rte aktiviteter Reformen er fast punkt p\u00e5 alle de m\u00e5nedlige skolelederm\u00f8der i dette skole\u00e5r, hvor de forskellige aspekter ved reformen behandles tematisk M\u00f8de mellem DLF og BUPL og udviklingsgruppen (4 skoleledere og skolechefen) den 8. oktober 2013. M\u00f8dets form\u00e5l var forventningsafstemning og dialog om den kommende forandringsproces. Deltagelse i KL s camp for skoleledelser og skolechefer den 22. oktober og den 11. -12. november 2013. Fra Syddjurs deltog alle skoleledere, viceskoleledere og SFO-ledere sammen med skolechefen. Desuden deltog skoleledere og skolechefer fra Favrskov og Norddjurs i samme camp, s\u00e5 der var mulighed for gensidig inspiration og videndeling nabokommunerne imellem. Form\u00e5let med kurset var, at kommunens samlede skoleledergruppe kunne dr\u00f8fte strategi og konkrete implementerings- og udviklingsinitiativer. Derudover fik skolernes ledelsesteams mulighed for at arbejde med konkrete procesplaner for deres respektive skoler. F\u00e6llesm\u00f8de for samtlige skolebestyrelser og FI-udvalget den 23. oktober 201: Form\u00e5let med m\u00f8det var at udveksle tanker om de \u00e6ndringer af folkeskolen, som reformen l\u00e6gger op til samt generere id\u00e9er til skolebestyrelsernes, skoleledernes og politikernes videre arbejde med reformarbejdet. 27. november, 19. februar og 19. marts 2014: Heldagsm\u00f8der for skolelederne med status p\u00e5 forl\u00f8bet, n\u00e6ste step, erfaringsudveksling, koordinering, sikring af at de politiske beslutninger overholdes m.m. Lederne i Ungdomsskolen og Musikskolen deltog i november- m\u00f8det med henblik p\u00e5 at afs\u00f8ge, hvordan de kan indg\u00e5 i den nye folkeskole. 6. februar 2014: M\u00f8de om Den \u00e5bne skole med deltagelse af alle skoler, 22 foreninger og\/eller kulturinstitutioner, politikere og forvaltningsfolk. Form\u00e5let var at skabe kontakt mellem skoler og foreningsliv samt id\u00e9generering i forhold til kommende samarbejde. 1. marts 2014: Uddannelsesudvalget udsender kursuskatalog til l\u00e6rere og p\u00e6dagoger til kompetenceudvikling for kommende skole\u00e5r. I l\u00f8bet af for\u00e5ret udsendes ligeledes program for temadage for alle l\u00e6rere den 7. og 8. august 2014. Marts og april 2014: It-kurser for alle SFO-p\u00e6dagoger om brug af ipads i den underst\u00f8ttende undervisning . April og maj 2014: Dialogm\u00f8der mellem Udvalget for Familie og Institutioner , skoleledere og repr\u00e6sentanter for skolebestyrelserne, hvor skolereformen og den enkelte skoles arbejde med den er p\u00e5 dagsordenen. Fra Undervisningsministeriet Undervisningsministeriet formidler nu ogs\u00e5 reformen i levende billeder. Det sker i form af videofilm, der forklarer b\u00e5de reformens overordnede ramme og giver gode eksempler p\u00e5, hvordan enkelte temaer i reformen kan tage sig ud i praksis. Filmen vil i den kommende tid blive oversat til andre sprog end dansk. I kan se filmen p\u00e5: http:\/\/www.uvm.dk\/Den-nye-folkeskole\/For-dig-som\/Foraelder Der er ogs\u00e5 lagt en quiz om den nye folkeskole p\u00e5 Undervisningsministeriets hjemmeside, hvor man kan teste sin viden om reformens indhold. Se quizzen p\u00e5: http:\/\/www.uvm.dk\/Den-nye-folkeskole\/Quiz \n\n"}