{"classes":[{"id":"01.11.20","title":"Omr\u00e5defornyelse"}],"title":"Kolind Byfornyelse","text":" TORSDAG den 26. september 2013 ankom Minister for By, Bolig og Landdistrikter Carsten Hansen til Kolind. Minister Carsten Hansen blev guidet forbi de realiserede projekter og de projekter, der fortsat er p\u00e5 tegnebr\u00e6ttet. Byvandringen begyndte ved r\u00e5dhusgrunden og det vision\u00e6re projekt KOLIND+ for et samlet Byens Hus, Bibliotek og Idr\u00e6tshal og endte i lokalerne p\u00e5 Drasbekgade hos Kaf\u00e9 Kolind. Omr\u00e5defornyelsen af Kolind Midtby omfatter en helhedsorienteret byfornyelsesindsats i forhold til forbedring af de offentlige byrum, stier, parkering og trafikale forhold samt nye muligheder for kulturelle og sociale aktiviteter. Se status og indhold af de enkelte delprojekter i menuen til venstre. Den helhedsorienterede byfornyelse af Kolind Midtby skal v\u00e6re gennemf\u00f8rt inden den 25. marts 2015. Tak til Borgerne i Kolind Vi h\u00e5ber, vi fortsat kan v\u00e6re i dialog med alle ildsj\u00e6lene i Kolind gennem de f\u00f8lgende processer. Evt. sp\u00f8rgsm\u00e5l kan rettes til udviklingskonsulent Alette Lena Skov-Hansen, gerne via mail til alsh@syddjurs.dk eller p\u00e5 telefon direkte til 87 53 50 58. PROGRAM Omr\u00e5defornyelsen af Kolind Midtby tager udgangspunkt i det program, som er udarbejdet p\u00e5 baggrund af den borgerinddragelsesproces, der blev gennemf\u00f8rt i efter\u00e5ret 2009. Programmet beskriver indholdet af de enkelte delprojekter og kan ses he r. Det samlede budget for omr\u00e5defornyelsen udg\u00f8r 9 mio. kr. Der er sket mindre justeringer af budgettet og af den skitserede tidsplan. Det reviderede budget for omr\u00e5defornyelsen kan ses her. En del af de borgere, foreninger og ildsj\u00e6le der deltog i programudarbejdelsen har fortsat deres engagement i relation til de enkelte delprojekter, ligesom konkrete lodsejere og samarbejdspartnere har deltager i de forskellige arbejdsgrupper. Resultatet af disse arbejdsgrupper har resulteret i udarbejdelsen af et eller flere skitseprojekter, der kan ses i menuen herunder eller under det enkelte delprojekt. \n\n"}