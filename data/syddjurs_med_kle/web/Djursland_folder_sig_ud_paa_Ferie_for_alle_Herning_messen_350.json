{"classes":[{"id":"24.05.00","title":"Turisme i almindelighed"}],"title":"Djursland folder sig ud p\u00e5 Ferie for alle \u2013 Herning messen","text":" I weekenden den 21. 23. februar inviterede Danmarks st\u00f8rste feriemesse igen folk til at finde inspiration til deres n\u00e6ste ferie, miniferie eller weekend ophold. Og Djursland var naturligvis klar til at give g\u00e6sterne en forsmag p\u00e5, hvad der venter p\u00e5 Djursland til de godt 65.000 g\u00e6ster der bes\u00f8gte Danmarks st\u00f8rste feriemesse. Turismedirekt\u00f8r Flemming Rasmussen udtaler : Vi oplever at folk kommer fra b\u00e5de Nordjylland og S\u00f8nderjylland og bes\u00f8ger messen fordi de er interesseret i ferie og inspiration. Og der skal vi v\u00e6re p\u00e5 pletten for at tr\u00e6kke dem til Djursland. For et omr\u00e5de som Djursland, der har s\u00e5 mange oplevelsesmuligheder at byde p\u00e5, ville det v\u00e6re m\u00e6rkeligt, hvis vi ikke var der. Vores erhverv bakker os da ogs\u00e5 op, og i \u00e5r kan vi igen deltage med en stand p\u00e5 255 m2, med over 17 virksomheder repr\u00e6senteret. Det er vi glade for, og det er dejligt at s\u00e5 mange bakker op, hvad vi laver. Bred opbakning til messen Destination Djursland har v\u00e6ret med p\u00e5 messen i over 10 \u00e5r og var i \u00e5r repr\u00e6senteret med alt lige fra attraktioner, overnatningssteder, nationalpark, landsbyer fra Norddjurs kyst, lokale f\u00f8devare producenter og endda en campingvognsudlejer. Ikke mindre end 7 campingpladser fra Djursland repr\u00e6senteret p\u00e5 Djursland standen, selvom flere af dem ogs\u00e5 havde stand i campinghallen. Meldingerne fra campingpladserne var at der var en positiv stemning p\u00e5 standen og det gav god mening at st\u00e5 sammen med attraktioner og nationalparken som deres g\u00e6ster viser stor interesse for. Og det at have et f\u00e6lles m\u00e5l om at tiltr\u00e6kke g\u00e6ster til Djursland skabte et godt sammenhold p\u00e5 standen. Vilde dyr, suset af rutschebaner, nyt Djursland kort og nuttede isbj\u00f8rne . P\u00e5 Djursland standen var der inspiration at hente for hele familien. Masser af aktiviteter, konkurrencer samt liv og glade dage var der masser af. Der var alt lige fra en forsmag p\u00e5 Drageskibet og klatret\u00e5rnet i det helt nye Vikingeland i Djurs Sommerland, ansigtsmaling fra Ree Park som tiger, zebra eller andre vilde dyr, en krokodille i fuld st\u00f8rrelse fra regnskoven eller, hvis man turde, kunne man holde en kakerlak. Var man heldig, kunne man g\u00e5 fra standen med en nuttet isbj\u00f8rn bamse fra Skandinavisk Dyrepark. Nationalpark Mols Bjerge fortalte om alle de sp\u00e6ndende naturoplevelser du kan v\u00e6lge imellem i nationalparken p\u00e5 det helt nye Djursland kort hvor cykelture, vandrestier, attraktioner og naturoplevelser bl.a. er indtegnet. Ebeltoft Park Hotel fik endnu engang over 6.000 tilmeldinger til deres konkurrence om ophold p\u00e5 hotellet. Molbordet gav smagspr\u00f8ver p\u00e5 specialiteter produceret af lokale f\u00f8devarer, og Mols Bolsjer b\u00f8d p\u00e5 et bredt udvalg af l\u00e6kre hjemmelavede bolsjer, slik og br\u00e6ndte mandler. Smagen af Djursland, lyden af rutschebaner, synet af vilde dyr eller aktiviteter i naturen - Djursland er ikke et omr\u00e5de man kan overse, hverken p\u00e5 Herning messen eller for turister i Danmark. For yderligere oplysninger om messen kontakt Turismedirekt\u00f8r Flemming Rasmussen p\u00e5 mobil 2336 5653. \n\n"}