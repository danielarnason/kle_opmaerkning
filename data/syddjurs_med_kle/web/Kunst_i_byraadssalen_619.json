{"classes":[{"id":"20.04.01","title":"Kunstudstillinger og oph\u00e6ng"}],"title":"Kunst i byr\u00e5dssalen","text":" Udsmykningen af byr\u00e5dssalen er udf\u00f8rt af maleren Morten Skovmand fra Djursland, som har en lang r\u00e6kke udsmykningsopgaver bag sig. Morten Skovmand fik opgaven med at udsmykke byr\u00e5dssalen af Syddjurs Kommune for godt et \u00e5r siden. Resultatet er en r\u00e6kke store malerier med udgangspunkt i naturen. Morten Skovmand udtaler: - Jeg har \u00f8nsket at tr\u00e6kke landskabet ind i bygningen og lade lyset fra billederne v\u00e6re med til at samle det lange smalle rum. Min inspiration har v\u00e6ret det djurslandske landskab, is\u00e6r Mols Bjerge. Det er en udsmykning der handler om naturoplevelse, om ekspressivitet og farvegl\u00e6de. Morten Skovmand har gennem \u00e5ret malet alle \u00e5rstiderne. Han har i naturen malet syv store l\u00e6rreder p\u00e5 1,20 x 2 meter: snebilleder fra Treh\u00f8je og L\u00e5ddenbjerg, et landskab hvor for\u00e5ret bryder igennem, et sommerbillede med gr\u00e6ssende heste, to efter\u00e5rsbilleder fra Helligkilde og endnu et motiv fra L\u00e5ddenbjerg. Morten Skovmand har haft frie h\u00e6nder til opgavens l\u00f8sning og den kunstneriske frihed er m\u00e5ske s\u00e6rlig tydelig, hvor motiverne har f\u00f8rt til flere billedvariationer. Morten Skovmand har en lang r\u00e6kke udsmykningsopgaver bag sig, blandt andet b\u00f8rnehjemmet Aggershvile for K\u00f8benhavns Kommune, Fourfeldtskolen i Esbjerg og her p\u00e5 Djursland: Fugls\u00f8centret, \u00d8rum Aktiv Center og Bibliotek og skulpturen \u00c5guden i Grenaa. Fernisering blev afholdt den 29. januar 2009. L\u00e6s mere om Morten Skovmand og hans kunst p\u00e5 www.mortenskovmand.dk Vedr\u00f8rende rundvisning : Kontakt direktionssekretariatet p\u00e5 syddjurs@syddjurs.dk \n\n"}