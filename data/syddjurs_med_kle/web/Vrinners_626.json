{"classes":[{"id":"82.02.00","title":"Salg af ejendom i almindelighed"}],"title":"Vrinners","text":" Syddjurs Kommune udbyder to \u00a0smukt beliggende parcelhusgrunde i Vrinners. Grundene kan evt. bebygges med kig til vandet, men det p\u00e5hviler k\u00f8ber selv at indhente tilladelse til bebyggelse\/byggefelt, hvorfor s\u00e6lger er uden ansvar for dette. Kort: \u00c5ben kort med priser i eget vindue Bem\u00e6rk at reserverede grunde markeret med gult ikke er solgte, men reserverede uden fork\u00f8bsret. Se mere om betingelser for reservation under FAQ Den vejledende mindstepris er eksklusiv tilslutningsafgifter til kloak, el, vand og varme. St\u00f8rrelsen af disse afgifter fasts\u00e6ttes af forsyningsselskaberne. Udgifter til byggemodning betales af Syddjurs Kommune, men k\u00f8ber skal selv betale for udstykning af grunden. Anvendelse : Omr\u00e5det er omfattet af \u00a0lokalplan nr. 252 og er udlagt til boligform\u00e5l. Der henvises til lokalplanen. Bud: Bud sendes p\u00e5 mail til direktionssekretariat@syddjurs.dk . Grundene udbydes til salg for 500.000,- kr pr. grund. Materiale: Hent salgsmateriale indeholdende tingbogsattest, salgsbetingelser, tilbudsblanket m.v. S\u00e6rlige opm\u00e6rksomhedspunkter : Registrering som selvst\u00e6ndig ejendom: Ved salg udstykkes grundene fra matr. nr. 27t, Vrinners by, Rols\u00f8. K\u00f8ber skal afholde omkostninger i forbindelse med udstykning. Byggepligt og tilbagek\u00f8bsret: K\u00f8ber skal bebygge grunden. Byggeri skal v\u00e6re f\u00e6rdiggjort senest 2 \u00e5r fra sk\u00f8dets underskrift. Hvis dette krav ikke overholdes \u2013 eller k\u00f8ber \u00f8nsker at videres\u00e6lge grunden ubebygget \u2013 kan kommunen kr\u00e6ve grunden tilbagesk\u00f8det til salgsprisen jf. tinglyst servitut. \n\n"}