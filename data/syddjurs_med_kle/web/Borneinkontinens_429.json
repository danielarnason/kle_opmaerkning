{"classes":[{"id":"29.12.00","title":"Forebyggende sundhedsydelser til b\u00f8rn og unge i almindelighed"}],"title":"B\u00f8rneinkontinens","text":" B\u00f8rneinkontinensklinikken B\u00f8rneinkontinensklinikken findes p\u00e5 Hornslet Skole (sundhedsplejerske lokalet) Ballesvej 6, 8543 Hornslet Telefon: 8753 5500 Telefontid: 1.tirsdag i m\u00e5neden kl. 08.00 - 08.30 2.tirsdag i m\u00e5neden kl. 15.00 - 15.30 3.tirsdag i m\u00e5neden kl. 15.30 - 16.00 Klinikken holder ferielukket i uge 28, 29 og 30. Hvad er inkontinens? Ved inkontinens forst\u00e5es tendens til ufrivillig vandladning eller ufrivillig aff\u00f8ring\/forstoppelse. Man skelner mellem tre typer af inkontinens eller en kombination af disse: Ufrivillig vandladning om dagen. Ufrivillig vandladning om natten. Ufrivillig aff\u00f8ring\/forstoppelse. Hvorn\u00e5r skal man g\u00f8re noget ved barnets ufrivillige vandladning og ufrivillige aff\u00f8ring\/forstoppelse? Hvis barnet forts\u00e6tter med at tisse i sengen, efter at det er blevet 5 \u00e5r. Hvis barnet har ligget t\u00f8r om natten og pludselig begynder at tisse i sengen. Hvis barnet tisser i bukserne i dagtiden efter at v\u00e6re blevet renlig. Hvis barnet er forstoppet og har sv\u00e6rt ved at kontrollere hvorn\u00e5r det skal p\u00e5 toilettet. I behandling af urininkontinens og ufrivillig aff\u00f8ring\/forstoppelse er det vigtigt at barnet er motiveret og kan samarbejde. Hvad g\u00f8r i nu? For at blive henvist til b\u00f8rneinkontinensklinikken i Hornslet skal du udfylde vores henvisningsskema. Klik p\u00e5 filen \" Henvisning til b\u00f8rneinkontinensklinikken\" nederst p\u00e5 siden, print skemaet ud og udfyld det. Du kan aflevere det udfyldte henvisningsskema ved sundhedsplejersken p\u00e5 dit barns skole. \n\n"}