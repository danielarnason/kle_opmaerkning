{"classes":[{"id":"09.19.01","title":"Badevandskvalitet og badevandsprofiler"}],"title":"Badevand","text":" Kontrollen foreg\u00e5r gennem hele bades\u00e6sonen fra 1. maj til 1. september. Kommunen kontrollerer badevandet p\u00e5 23 forskellige pr\u00f8vesteder langs kommunens 137 km lange kyststr\u00e6kning. P\u00e5 nogle af de mest popul\u00e6re badestrande er der flere pr\u00f8vesteder. Pr\u00f8verne udtages altid samme sted, s\u00e5 man kan sammenligne resultaterne fra gang til gang, og fra \u00e5r til \u00e5r. Der udtages 4 - 10 kontrolpr\u00f8ver pr. pr\u00f8vested hvert \u00e5r. For kommunens Bl\u00e5 Flag-strande g\u00e6lder der s\u00e6rlige skrappe krav til badevandskontrollen. Kontrolpr\u00f8verne bliver analyseret p\u00e5 et akkrediteret milj\u00f8laboratorium og resultatet kan l\u00f8bende ses her (link): Se l\u00f8bende resultater af badevandskontrol her Der analyseres for indhold af E. coli ( Escherichia coli ) og enterokokker ( Intestinale enterokokker ), der normalt findes i tarmkanalen hos dyr og mennesker. Derfor er de et godt tegn p\u00e5, at der er sket f\u00e6kal forurening af vandet fra spildevand eller landbrug. En r\u00e6kke andre fysiske og kemiske parametre bliver ogs\u00e5 unders\u00f8gt. Kravene til bakterierne ses af nedenst\u00e5ende tabel, hvor badevand inddeles i 4 kategorier. \u2028 Udm\u00e6rket God Tilfredsstillende Ringe Saltvand E. coli 250 500 500 500 Enterokokker 100 200 185 185 Badevandet er forurenet n\u00e5r pr\u00f8verne ikke kan opn\u00e5 tilfredsstillende kvalitet . Badevandskvaliteten for hver badestrand fremg\u00e5r af badevandsprofilerne. Badevandsprofiler Der er udarbejdet badevandsprofiler for badestrandene i Syddjurs Kommune. En badevandsprofil beskriver badestranden og badevandet, angiver mulige f\u00e6kale (tarmbakterier) forureninger, algeforureninger, kortvarige forureninger, hvorn\u00e5r badning frar\u00e5des samt badevandets kvalitet. Se profilerne nederst p\u00e5 siden. Stranden ved Gl. L\u00f8gten Strandkro Ahl Strand Begtrup Vig strand vestlige del Begtrup Vig strand \u00f8stlige del Boeslum Strand (Bl\u00e5 Flag) Bogens Strand Dejret Strand Dr\u00e5by Strand (Bl\u00e5 Flag) Fugls\u00f8 Strand F\u00f8lle Strand Handrup Strand Holme Strand Hornslet Strand Knebel Strand Femm\u00f8ller Lyngsb\u00e6k Strand (Bl\u00e5 Flag) M\u00e5ge\u00f8en Rug\u00e5rd Strand Sk\u00f8dshoved Strand (Bl\u00e5 Flag) Sk\u00f8dshoved, syd \u00d8er Strand Ugelb\u00f8lle Strand Vib\u00e6k Strand (Bl\u00e5 Flag) Vrinners Strand L\u00e6s mere Her finder du flere informationer om badevandet i Danmark: Her finder du flere informationer om badevandet i Danmark \n\n"}