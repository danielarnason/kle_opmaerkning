{"classes":[{"id":"85.13.00","title":"Grundlaget for digitalisering i almindelighed"}],"title":"Digitalisering","text":" Digitalisering i det offentlige handler om at sikre automatisering og genbrug af data og at g\u00f8re dele af kommunikationen mellem borger\/virksomhed og myndighed digital Der er mange penge at spare ved at oml\u00e6gge til digitale l\u00f8sninger og i den budgetaftale kommunerne har med staten, er indlagt en \u00e5rlig besparelse, som f\u00f8lge af \u00f8get digitalisering. Det betyder, at kommunen hvert \u00e5r f\u00e5r lidt f\u00e6rre penge til at levere ydelser for. Der hvor det giver mening, skal vi v\u00e6re digitale Syddjurs Kommune skal v\u00e6re god til at udnytte digitale muligheder, der hvor det giver mening. Der er stadig mange omr\u00e5der hvor den direkte dialog, n\u00e6rhed og omsorg ikke kan erstattes af digitale l\u00f8sninger. Og de omr\u00e5der skal der ogs\u00e5 v\u00e6re ressourcer til fremover. Men der er ogs\u00e5 omr\u00e5der hvor fx sagsbehandling og udveksling af information med fordel kan ske digitalt. . Indsatsen varetages prim\u00e6rt af staben HR og Digitalisering der har fokus p\u00e5 at udvikle organisationen til gavn for b\u00e5de borgere og medarbejdere. Staben har til opgave at konceptudvikle og drive forandringsprojekter inden for ledelse, organisation, HR, kommunikation, digitalisering og service samt it-drift. Digitaliseringen sker via implementering af de f\u00e6lleskommunale digitaliseringsinitiativer implementering af digitale selvbetjeningsl\u00f8sninger til borgerne digitalisering af interne arbejdsgange. P\u00e5 disse sider kan man l\u00e6se hvordan udfordringerne l\u00f8ses ved hj\u00e6lp af egenudvikling og kommunale f\u00e6llesskaber som OS2-samarbejdet. Ligeledes kan man se konkrete indsatser indenfor Skole-IT og \u00c6ldre og Sundhedsfremme (VelTek15). \n\n"}