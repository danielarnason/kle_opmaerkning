{"classes":[{"id":"01.05.09","title":"Beskyttelse af plante- og dyrearter"}],"title":"L\u00f8gfr\u00f8","text":" (siden er under revision) Kendetegn L\u00f8gfr\u00f8, der kan kendes fra andre padder p\u00e5 den lodrette pupil, er en af de mest sj\u00e6ldne padder i Danmark. Haletudserne er k\u00e6mpestore, op til 15 cm, og st\u00e5r ofte frit fremme i overfladen og solbader. Levested, forekomst og spredning Den kr\u00e6ver ynglevandhuller uden fisk, med god solindstr\u00e5ling og rent vand. Den har f\u00f8rhen v\u00e6ret meget almindelig, men er i dag sj\u00e6lden. I Syddjurs Kommune findes den is\u00e6r udbredt syd for Feldballe og omkring Nimtofte. Derudover er der spredte restbestande ved \u00d8er, p\u00e5 Dejret \u00d8hoved, ved Krak\u00e6r og ved Lyngsb\u00e6k. Den spreder sig ekstremt d\u00e5rligt rundt i landskabet, og den er derfor s\u00e5rbar overfor at udd\u00f8 lokalt, da den kun d\u00e5rligt kan genindvandre. Etablering og genetablering af vandhuller \u00c5rhus Amt og Syddjurs Kommune har flere steder lavet nye vandhuller og oprenset gamle vandhuller for at sikre bestandene. Billede Oprensning af l\u00f8gfr\u00f8-s\u00f8 ved Feldballe. S\u00f8en var \u00f8delagt p\u00e5 grund af uds\u00e6tning af fisk, og den eneste l\u00f8sning var at dr\u00e6ne s\u00f8en og opgrave slammet. Biologi L\u00f8gfr\u00f8en er meget diskret, da den lever nedgravet om dagen og kun er fremme p\u00e5 m\u00f8rke n\u00e6tter. N\u00e5r den kv\u00e6kker i april-maj, ligger den nede i vandet, eventuelt p\u00e5 bunden, og kv\u00e6kker ganske svagt, s\u00e5 den n\u00e6sten ikke kan h\u00f8res. Lyt til l\u00f8gfr\u00f8ens stemme her. L\u00e6s mere om l\u00f8gfr\u00f8ens forekomst p\u00e5 Norddjursland i rapporterne fra \u00c5rhus Amt fra 1992 og 1995 . \n\n"}