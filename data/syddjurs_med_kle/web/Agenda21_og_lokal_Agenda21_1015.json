{"classes":[{"id":"01.02.25","title":"Agenda 21"}],"title":"Agenda21 og lokal Agenda21","text":" Begrebet \u201db\u00e6redygtighed\u201d kom f\u00f8rste gang p\u00e5 den globale dagsorden i en rapport om milj\u00f8 og udvikling fra FN\u2019s Brundtlandkommission, \u201dVores f\u00e6lles fremtid\u201d fra 1987. I rapporten defineres b\u00e6redygtig udvikling som: \u201d en udvikling, som opfylder de nuv\u00e6rende generationers behov uden at bringe fremtidige generationers mulighed for at opfylde deres behov i fare \u2013 en udvikling, der om- fatter s\u00e5vel milj\u00f8m\u00e6ssige, \u00f8konomiske som sociale hensyn\u201d. N\u00e5r de globale udfordringer - at sikre vores natur og milj\u00f8, jordens klima og skabe bedre vilk\u00e5r for verdens befolkning \u2013 skal l\u00f8ses, er det vigtigt at starte i de enkelte lande, og hos det enkelte menneske. Vi har alle et ansvar overfor udviklingen i verden og m\u00e5 sammen tage stilling til, hvordan vi vil handle i hverdagen, s\u00e5 udviklingen g\u00e5r i den rigtige retning. B\u00e6redygtighed defineres ud fra forskellige synsvinkler: - Den milj\u00f8m\u00e6ssige synsvinkel: Det vil sige menneskers forhold til natur og milj\u00f8. - Den sociale synsvinkel: Det vil sige menneskers forhold til hinanden. - Den \u00f8konomiske synsvinkel: Det vil sige menneskers forhold til \u00f8konomien i samfundet. -Den institutionelle synsvinkel: Det vil sige hvordan vi kan \u00e6ndre samfundets institutioner i en b\u00e6redygtig retning. F.eks. offentlige institutioner s\u00e5 som ministerierne, de kommunale institutioner og forvaltninger m.fl. Men \u201dinstitutioner\u201d kan ogs\u00e5 betyde menneskers personlige vaner og forbrugsm\u00f8nstre. Lokal Agenda 21 er en kommunes bidrag til en b\u00e6redygtig udvikling i det 21. \u00e5rhundrede. I lokal Agenda 21 strategien skal der arbejdes helhedsorienteret, tv\u00e6rfagligt og langsigtet, og befolkning, virksomheder og foreninger skal inddrages i arbejdet. Vi skal komme med forslag til, hvordan vores forhold til milj\u00f8et, forhold mellem mennesker, \u00f8konomi og samfundsm\u00e6ssige institutioner skal v\u00e6re for at vi kan kalde det b\u00e6redygtigt. Den lokale Agenda 21 strategi kan ses som en sammenfattende plan for allerede igangv\u00e6rende og nye aktiviteter til fremme af en b\u00e6redygtig udvikling og hviler p\u00e5 et helhedssyn. Myndigheder, borgere, virksomheder, organisationer og foreninger skal alle bidrage til at opn\u00e5 lokale og globale milj\u00f8forbedringer. If\u00f8lge planloven skal en lokal Agenda 21-strategi indeholde kommunalbestyrelsens m\u00e5ls\u00e6tninger for det fremtidige arbejde indenfor f\u00f8lgende indsatsomr\u00e5der: Mindskelse af milj\u00f8belastningen. Fremme af en b\u00e6redygtig byudvikling og byomdannelse. Fremme af biologisk mangfoldighed. Inddragelse af befolkningen og erhvervslivet i det lokale Agenda 21-arbejde Fremme af et samspil mellem beslutningerne vedr\u00f8rende milj\u00f8m\u00e6ssige, trafikale, erhvervsm\u00e6ssige, uddannelsesm\u00e6ssige, kulturelle og \u00f8konomiske forhold. Forskellen mellem Agenda 21 og \u201dtraditionelt\u201d milj\u00f8arbejde i en kommune: Agenda 21 \u201dTraditionelt\u201d milj\u00f8arbejde i en kommune Baseret p\u00e5 st\u00f8rre frivillighed og lokal\u00adsamfundets deltagelse Kommunen udg\u00f8r autoritet og har til opgave at sikre lovgivning og reguleringer gennem\u00adf\u00f8res Kombinerer sociale, kulturelle, \u00f8konomiske og milj\u00f8m\u00e6ssige betragtninger i tilgangen til en b\u00e6redygtig udvikling Fokus prim\u00e6rt p\u00e5 natur og milj\u00f8 Sigter mod at finde unikke l\u00f8sninger p\u00e5 flere problemer samme sted Sigter mod at l\u00f8se et givent problem mange steder med en standard l\u00f8sning Kilde: Fra Forandringsagent i Lokal Agenda 21, Danmarks Naturfredningsforening 2001 \n\n"}