{"classes":[{"id":"27.60.00","title":"Hj\u00e6lpemidler, forbrugsgoder, boligindretning m.v. i almindelighed"}],"title":"S\u00e5dan s\u00f8ger du om hj\u00e6lpemiddel\/bolig\u00e6ndring","text":" De grundl\u00e6ggende visitationskriterier til et hj\u00e6lpemiddel eller bolig\u00e6ndring er begrundet i servicelovens 112, 113 og 116. Bevillingen af et hj\u00e6lpemiddel eller en bolig\u00e6ndring beror p\u00e5 en konkret individuel faglig vurdering. Det vil sige, om det ans\u00f8gte hj\u00e6lpemiddel i v\u00e6sentlig grad vil kunne afhj\u00e6lpe f\u00f8lgerne af din funktionsneds\u00e6ttelse. Afg\u00f8relsen tr\u00e6ffes p\u00e5 baggrund af en samlet vurdering af din situation. Der kr\u00e6ves altid l\u00e6geoplysninger for, at en ans\u00f8gning kan vurderes. I nogle tilf\u00e6lde vil du f\u00e5 et hjemmebes\u00f8g som en del af ans\u00f8gningsproceduren. Her f\u00e5r du mulighed for at uddybe din ans\u00f8gning. Vedr. personlige kropsb\u00e5rende hj\u00e6lpemidler kontaktes: Team kropsb\u00e5rne hj\u00e6lpemidler p\u00e5 tlf. 87 53 58 59, kl. 8.30-12.00, mandag-fredag. Onsdage er lukket Vedr. andre hj\u00e6lpemidler, forbrugsgoder og bolig\u00e6ndringer kontaktes: Hj\u00e6lpemiddelteamet p\u00e5 tlf. 87 53 57 40, kl. 8.30-12.00, mandag-fredag. Onsdage er lukket Har du brug for et hj\u00e6lpemiddel, der skal anvendes som et arbejdsredskab p\u00e5 din arbejdsplads, skal du s\u00f8ge om dette gennem dit lokale Jobcenter. \n\n"}