{"classes":[{"id":"13.05.22","title":"Rutek\u00f8rsel"}],"title":"Flextur","text":" Flextur - d\u00f8r til d\u00f8r tilbud til alle i Syddjurs Kommune Syddjurs Kommune tilbyder Flextur til alle kommunens borgere til 4 kr. pr. km. (dog min. 30 kr.) Flextur er et tilbud - til alle \u2013 om k\u00f8rsel med taxa og minibus fra d\u00f8r til d\u00f8r. Hvis I er flere med p\u00e5 turen (samme slut- og start adresse), betaler I fuld pris for \u00e9n person og f\u00e5r 25% rabat for de resterende personer. Flextur er et supplement til den kollektive trafik i landomr\u00e5der og mindre bysamfund, hvor der k\u00f8rer f\u00e5 eller slet ingen busser. Flextur er k\u00f8rsel fra d\u00f8r til d\u00f8r i hele Syddjurs Kommune. Desuden adskiller Flextur sig ved, at der kan v\u00e6re andre kunder i bilen end dig. Bilen kan derfor k\u00f8re en mindre omvej. Du betaler dog altid kun for den mest direkte vej. Hvem kan bruge Flextur-ordningen? Alle kan benytte Flextur til fx bes\u00f8g, fritidsinteresser, l\u00e6ge, indk\u00f8b eller andre form\u00e5l. Flextur k\u00f8res alle dage kl. 6.00-24.00 (undtagen 24. og 31. december). Der k\u00f8res med taxaer, minibusser og k\u00f8restolsvogne. Hvordan bestiller man en tur? Flextur bestilles ved at ringe til Midttrafik p\u00e5 tlf. 87 40 83 00, alle ugens dage kl. 8.00-17.00. Turen skal bestilles senest to timer f\u00f8r \u00f8nsket k\u00f8rselstidspunkt. Samarbejde med Norddjurs Kommune Syddjurs Kommune har indg\u00e5et en aftale med Norddjurs Kommune vedr. Flextur. Dette g\u00f8r det muligt at benytte Flextur p\u00e5 tv\u00e6rs af de to kommuner, til den lave takst p\u00e5 4 kr. pr. km. Dvs. man kan k\u00f8re fra Syddjurs Kommune til Norddjurs Kommune, og omvendt, til samme takst. L\u00e6s mere om Flextur p\u00e5 www.midttrafik.dk\/flextur \n\n"}