{"classes":[{"id":"13.06.02","title":"Salg af jord"}],"title":"Hornslet - Holmagervej","text":" Syddjurs Kommune udbyder nu velbeliggende erhvervsgrunde i Hornslet. Grundene ligger i den sydvestlige del af Hornslet by i et allerede etableret erhvervsomr\u00e5de. Beliggenhed : Holmagervej, 8543 Hornslet, udstykninger af matr.nr. 5a m.fl., Tendrup by, Hornslet. St\u00f8rrelse : S\u00e5 vidt muligt efter k\u00f8bers \u00f8nske, se forslag til inddeling af grunde i udbudsmaterialet, bilag 23. Det udbudte areal udg\u00f8r samlet ca. 8.194 m . Pris. 90,00 kr. pr. m excl. moms. Alle priser er eksklusiv tilslutningsafgifter til kloak, el, vand og varme. St\u00f8rrelsen af disse afgifter fasts\u00e6ttes af forsyningsselskaberne. Anvendelse : Grundene m\u00e5 anvendes til produktionserhverv, lager- og engrosvirksomhed el. lign. Der m\u00e5 ikke indrettes butikker i omr\u00e5det, ligesom det heller ikke er tilladt at opf\u00f8re boliger i omr\u00e5det, uanset om det er i tilknytning til erhvervsvirksomheden. Materiale Hent salgsmateriale indeholdende tingbogsattest, salgsbetingelser, tilbudsblanket, forslag til inddeling af grunde(PDF) S\u00e6rlige opm\u00e6rksomhedspunkter : Manglende servitutter Salgsmaterialet indeholder ikke alle servitutter, da alle ikke kan fremfindes via tinglysningssystemet. Tinglysningsretten er blevet anmodet om at finde disse, men har indtil videre oplyst, at de ikke kan findes. Syddjurs Kommune afventer yderligere oplysninger fra tinglysningsretten. Registrering som selvst\u00e6ndig fast ejendom Grundene er p.t. registreret i tinglysningssystemet under matr.nr. 5a m.fl., Tendrup by, Hornslet. Udstykning sker ved en af s\u00e6lger valgt landinspekt\u00f8r. K\u00f8ber afholder udgifter til udstykning. Byggepligt og tilbagek\u00f8bsret : K\u00f8ber skal bebygge grunden. Byggeri skal v\u00e6re f\u00e6rdiggjort senest 3 \u00e5r fra overtagelsesdagen. Hvis dette krav ikke overholdes eller k\u00f8ber \u00f8nsker at videres\u00e6lge grunden ubebygget kan kommunen kr\u00e6ve grunden tilbagesk\u00f8det til salgsprisen. Se servitut af 09.12.1991 med prioritet nr. 12 for yderligere oplysninger om byggepligt. \n\n"}