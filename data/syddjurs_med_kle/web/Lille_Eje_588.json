{"classes":[{"id":"27.57.00","title":"Botilbud i almindelighed"}],"title":"Lille Eje","text":" Lille Eje, er beliggende midt i Hornslet by t\u00e6t ved offentlig transport og indk\u00f8bsmuligheder. Tilbuddet er placeret i samme bygning som botilbuddet Vesterg\u00e5rd, hvilket g\u00f8r, at der kan dannes sociale retaliationer p\u00e5 tv\u00e6rs mellem tilbuddene, og medarbejderne i de 2 afdelinger, bliver kendte i hele huset. Form\u00e5l M\u00e5let for opholdet er at erhverve sig kompetencer til at kunne undg\u00e5 at beg\u00e5 ny kriminalitet og som oftest egen bolig uden for Lille Eje med tilpas st\u00f8tte. Vores arbejde med beboerne er et arbejde med lange perspektiver. Perspektiver der r\u00e6kker ud over deres ophold p\u00e5 Lille Eje. Vi arbejder med beboernes selverkendelse som afs\u00e6t til at l\u00e6gge realistiske planer for fremtiden. M\u00e5lgruppe Lille Eje er et tilbud om bolig for domf\u00e6ldte udviklingsh\u00e6mmede borgere i risikogruppen for kriminalitet samt andre der kan have gavn af vores tilbud. P\u00e5 Lille Eje bor mennesker, der har f\u00e5et en dom. De er d\u00f8mt til, at vi f\u00f8rer tilsyn med deres ophold og arbejde og de er underlagt udgangsregulativet. I vores arbejde med at forhindre ny kriminalitet er f\u00f8rste skridt altid at etablere en relation til vores beboere. De, der bor p\u00e5 Lille Eje er meget forskellige. Det er typisk mennesker, der har haft vanskeligt ved at falde til andre steder og m\u00e5ske ikke har erfaring med at bo det samme sted i l\u00e6ngere tid. P\u00e5 Lille Eje er der plads til 6 beboeren, alle indskrevet efter SEL 108. Ydelser og indhold Udgangspunktet for opholdet p\u00e5 Lille Eje, vil v\u00e6re en 141 handleplan. Ud fra denne og nedenst\u00e5ende udredningsforl\u00f8b, udarbejdes handleplan for selve opholdet, med definerede delm\u00e5l. Vi tr\u00e6ner og st\u00f8tter beboerne i planl\u00e6gning af praktiske ting som: Indk\u00f8b Madlavning \u00d8konomi T\u00f8jvask Reng\u00f8ring Oprydning Desuden arbejder vi med: Personlige samtaler Hj\u00e6lp til at udnytte ressourcer og kreativitet p\u00e5 en lovlig og konstruktiv vis Tr\u00e6ning i og hj\u00e6lp til gennemf\u00f8relse af aktivering, skole, uddannelse, praktik Hj\u00e6lp til at finde ord for og tackle det, der er sv\u00e6rt L\u00e6re at acceptere hinandens forskelligheder og at tage hensyn til hinanden L\u00e6gge realistiske planer for fremtiden Hverdagen i bof\u00e6llesskabet er pr\u00e6get af struktur, der g\u00f8r den forudsigelig og genkendelig. Den er et mix af de faste daglige opgaver og oplevelser i og uden for huset. Beboerne opfordres til at deltage i s\u00e5vel planl\u00e6gning som gennemf\u00f8relse af alle aktiviteter. P\u00e6dagogik og metoder Igennem relationen og samarbejdet med den enkelte beboer, laves rammer og aftaler der giver mulighed for ro til udvikling. Jeg-st\u00f8ttende samtaler og her igennem et realistisk selvbillede, skal v\u00e6re med til at give indsigt til at lave de rigtige rammer og aftaler for fremtiden. I hverdagen er der meget fokus p\u00e5 udvikling af den enkelte i f\u00e6llesskabet, f\u00e6lles oplevelser og ansvar. Personale Medarbejderne er fortrinsvist uddannede p\u00e6dagoger, enkelte har anden erhvervsuddannelse og- erfaring, koblet op p\u00e5 socialfaglige erfaringer. Tilbuddet er personalem\u00e6ssigt d\u00f8gnd\u00e6kket, med st\u00f8rst koncentration i eftermiddag og aftentimerne. Der er f\u00e6lles afdelingsleder, nattevagt og vikarkorps med Botilbuddet Vesterg\u00e5rd. \n\n"}