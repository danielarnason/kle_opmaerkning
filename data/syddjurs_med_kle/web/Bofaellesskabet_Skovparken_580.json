{"classes":[{"id":"27.57.00","title":"Botilbud i almindelighed"}],"title":"Bof\u00e6llesskabet Skovparken","text":" Velkommen Livet i Skovparken livet i egne h\u00e6nder I Skovparken er det gode liv et liv, man f\u00f8ler sig hjemme i. Hvor man kan selv og vil selv. Vi jubler, n\u00e5r vi sp\u00f8rger: Skal jeg hj\u00e6lpe? og f\u00e5r svaret: Det beh\u00f8ves ikke. At st\u00e5 med livet i egne h\u00e6nder kan v\u00e6re en ordentlig mundfuld. S\u00e5 vi tager en bid af gangen. Kunsten at f\u00e5 \u00f8je p\u00e5 sig selv og hinanden Det er vigtigt at pr\u00f8ve kr\u00e6fter med livet for at spore sig ind p\u00e5, hvem man er. Vi pr\u00f8ver kr\u00e6fter med livet. Og sp\u00f8rger: Er det mig? Vi spejler os i andre synspunkter. Og sp\u00f8rger: Er det mig? S\u00e5dan udvider vi horisonten. Nogen gange f\u00e5r vi store overraskelser. Og f\u00e5r \u00f8je p\u00e5 hinanden. Vi er opfindsomme. Vi g\u00e6tter, f\u00f8lger vores intuition, opsporer nye muligheder og udfordringer og husker at tjekke de blinde vinkler. Vi ser bag om det i\u00f8jnefaldende for at finde frem til det egentlige. Det hele menneske. S\u00e5dan bor vi Skovparken har 16 beboere. I Skovparken har vi hvert sit r\u00e6kkehus med stue, sovev\u00e6relse, k\u00f8kken og bad. Vi er en spraglet flok. Ikke s\u00e5dan lige til at sk\u00e6re over en kam. Vi er f.eks. b\u00e5de m\u00e6nd og kvinder. I alle aldre mellem 21 og 75 \u00e5r. Birk B\u00f8g Vi har to f\u00e6lleshuse. Birk B\u00f8g. Her m\u00f8des vi til aftensmad, aftenhygge, f\u00f8dselsdage og h\u00f8jtider. For at vaske t\u00f8j og for sjov. G\u00e5rdhaven Det er her, vi m\u00f8des. Det er her, det sker. N\u00e5r vejret er til det, bliver vi m\u00f8dt af en kande friskbrygget kaffe, n\u00e5r vi kommer hjem fra arbejde. Skoven Ligger i vores baghave. Her er mulighed for g\u00e5ture. Dagen og \u00e5rets gang Hverdag i Skovparken 6-8.30 St\u00e5r op og spiser morgenmad 8.30- 12\/15.30 Arbejde og aktiviteter Eftermiddagshygge og praktiske g\u00f8rem\u00e5l ca. kl. 18 Aftensmad Aftenhygge Sengetid Weekend i Skovparken Sover l\u00e6nge Spiser rundstykker F\u00e5r bes\u00f8g Tager p\u00e5 bes\u00f8g Spiser frokost sammen Keder os L\u00e6ser en bog Tager den med ro \u00c5rets gang i Skovparken Vi fejrer jul, p\u00e5ske og pinse med en god frokost. Nyt\u00e5rsaften holder vi et brag af en fest med fyrv\u00e6rkeri og hele balladen. Vi tager til banko og julefrokost p\u00e5 Marie Magdalene. Desuden har vi i Skovparken tradition for: Juletur til Tyskland (udflugt og handel ved gr\u00e6nsen). \u00c6bleskive-\/gl\u00f8gghygge med venner og familie Sommergrillfest med for\u00e6ldre og p\u00e5r\u00f8rende Husm\u00f8de Hver onsdag holder vi husm\u00f8de efter aftensmaden. Det er her, der kommer \u00f8nsker p\u00e5 bordet, som f.eks.: Hvorn\u00e5r er der vandgr\u00f8d p\u00e5 menuen? Husm\u00f8det er et godt sted at f\u00e5 luftet uenigheder eller ting, der irriterer en i hverdagen. S\u00e5 l\u00f8ser vi det, der kan l\u00f8ses. \n\n"}