{"classes":[{"id":"27.36.16","title":"Genoptr\u00e6ning og vedligeholdelsestr\u00e6ning efter serviceloven"}],"title":"Hjemmetr\u00e6ning for \u00e6ldre borgere ","text":" \u00a0 Syddjurs Kommune tilbyder hjemmetr\u00e6ning til borgere, der eksempelvis efter et sygdomsforl\u00f8b eller et hospitalsophold har brug for at tr\u00e6ne bestemte funktioner eller aktiviteter, s\u00e5ledes at hverdagens g\u00f8rem\u00e5l i hjemmet kan klares igen. Det kan v\u00e6re at tage t\u00f8j eller st\u00f8ttestr\u00f8mper p\u00e5, lave mad, vaske t\u00f8j, g\u00f8re rent og tage bad m.m. M\u00e5let er at blive helt eller delvist selvhjulpen i hverdagens aktiviteter. Med hjemmetr\u00e6ning tilbydes borgere et m\u00e5lrettet tr\u00e6ningsforl\u00f8b i eget hjem, der tager udgangspunkt i den enkeltes muligheder for at genvinde sit funktionsniveau.\u00a0 Dette kan v\u00e6re med til at give en aktiv og selvst\u00e6ndig hverdag med god livskvalitet. Hjemmetr\u00e6ning er til borgere, der: \u00a0\u00a0\u00a0\u00a0\u00a0\u00a0\u00a0\u00a0- kan drage nytte af hjemmetr\u00e6ning. \u00a0\u00a0\u00a0\u00a0\u00a0\u00a0\u00a0 - s\u00f8ger om hjemmehj\u00e6lp f\u00f8rste gang. \u00a0\u00a0\u00a0\u00a0\u00a0\u00a0\u00a0\u00a0- s\u00f8ger om \u00e6ndringer i hjemmehj\u00e6lpen. Forl\u00f8bet starter ved, at kommunens visitator kommer p\u00e5 et bes\u00f8g. Visitator vil sammen med den enkelte vurdere, hvilke m\u00e5l tr\u00e6ningen skal have. Der vil blive lagt en individuel plan for forl\u00f8bet. Derefter starter tr\u00e6ningen, som kan str\u00e6kke sig over 2-10 uger afh\u00e6ngigt af hvilken tr\u00e6ning, der er tale om. De medarbejdere, der hj\u00e6lper og r\u00e5dgiver borgerne, er enten terapeuter eller hjemmehj\u00e6lpere. Tr\u00e6ningen foreg\u00e5r i dagtimerne og p\u00e5 et aftalt tidspunkt. N\u00e5r tr\u00e6ningsforl\u00f8bet afsluttes, bliver det vurderet, om den enkelte selv kan klare hverdagens g\u00f8rem\u00e5l, eventuelt med brug af hj\u00e6lpemidler. Hvis der fortsat er brug for hj\u00e6lp, bevilges den n\u00f8dvendige hjemmehj\u00e6lp. \u00a0 Du kan se mere om hjemmetr\u00e6ning for \u00e6ldre borgere i pjecen nedenfor : \u00a0 \n\n"}