{"classes":[{"id":"32.24.12","title":""}],"title":"","text":"Lovgrundlag til\n\u201dBevilling af ledighedsydelse\u201d\nUddrag af lov om aktiv socialpolitik (Aktivloven)\nLedighedsydelse\n\u00a7 74. Ledighedsydelse udbetales af kommunen til personer,\nder er berettiget til fleksjob, jf. kapitel 13 i lov om en aktiv\nbesk\u00e6ftigelsesindsats. Ledighedsydelse kan udbetales\n1) i perioden efter visitationen, indtil den p\u00e5g\u00e6ldende ans\u00e6ttes i fleksjob,\n2) ved ledighed efter et fleksjob,\n3) i perioder med sygdom eller barsel,\n4) ved afholdelse af ferie eller\n5) ved midlertidige afbrydelser i arbejdet, som ikke kan tilregnes den p\u00e5g\u00e6ldende.\nStk. 2. Ledighedsydelse udbetales af kommunen til personer,\nder har v\u00e6ret berettiget til ledighedsydelse eller har v\u00e6ret\nansat i fleksjob, men som er overg\u00e5et til ans\u00e6ttelse i ust\u00f8ttet\nbesk\u00e6ftigelse. Ledighedsydelsen kan udbetales\n1) ved ledighed, der indtr\u00e6ffer efter ans\u00e6ttelse i ust\u00f8ttet\nbesk\u00e6ftigelse,\n2) i perioder med sygdom eller barsel,\n3) ved afholdelse af ferie eller\n4) ved midlertidige afbrydelser i arbejdet, som ikke kan tilregnes den p\u00e5g\u00e6ldende.\nLedighedsydelse til personer, der er visiteret til fleksjob\n\u00a7 74a. Personer, der er visiteret til et fleksjob efter kapitel 13 i\nlov om en aktiv besk\u00e6ftigelsesindsats, har ret til ledighedsydelse, indtil de ans\u00e6ttes i et fleksjob.\nStk. 2. Ledighedsydelsen udg\u00f8r 89 pct. af arbejdsl\u00f8shedsdagpengenes h\u00f8jeste bel\u00f8b, jf. \u00a7 47 i lov om arbejdsl\u00f8shedsforsikring m.v., hvis personen p\u00e5 tidspunktet for visitationen til\nfleksjob\n1) ville v\u00e6re berettiget til at modtage dagpenge efter lov om\nsygedagpenge eller lov om ret til orlov og dagpenge ved\nbarsel,\n2) modtager sygedagpenge,\n3) deltager i revalidering efter en jobplan efter \u00a7 27 og \u00a7 28, stk.\n2, i lov om en aktiv besk\u00e6ftigelsesindsats eller\n4) modtager ledighedsydelse efter ans\u00e6ttelse i ust\u00f8ttet\nbesk\u00e6ftigelse.\nStk. 3. For personer, der ikke opfylder betingelserne i stk. 2,\nudg\u00f8r ledighedsydelsen\n1) et bel\u00f8b, der svarer til den hj\u00e6lp, der ydes efter \u00a7 25, stk. 2,\nnr. 1, hvis de har fors\u00f8rgelsespligt over for b\u00f8rn, eller\n2) et bel\u00f8b, der svarer til den hj\u00e6lp, der ydes efter \u00a7 25, stk. 2,\nnr. 2, hvis de ikke har fors\u00f8rgelsespligt over for b\u00f8rn..\nStk. 4. Personer, der ikke opfylder betingelserne i stk. 2, f\u00e5r ret\ntil ledighedsydelse efter stk. 2, n\u00e5r de har v\u00e6ret ansat i fleksjob\ni 9 m\u00e5neder inden for de seneste 18 m\u00e5neder.\nStk. 5. Personer, der modtager tilbud om st\u00f8tte i form af tilskud\nfor at bevare selvst\u00e6ndig virksomhed efter \u00a7 70g i lov om en\naktiv besk\u00e6ftigelsesindsats, har alene ret til ledighedsydelse\nved oph\u00f8r af den selvst\u00e6ndige virksomhed, hvis den p\u00e5g\u00e6ldende er visiteret til fleksjob for l\u00f8nmodtagere efter \u00a7 70a i lov\nom en aktiv besk\u00e6ftigelsesindsats.\nStk. 6. Personer, der er berettiget til ledighedsydelse, har ogs\u00e5\nret til ledighedsydelse ved midlertidige afbrydelser i arbejdet,\nsom ikke kan tilregnes den p\u00e5g\u00e6ldende.\n\nStk. 7. Modtageren bevarer ledighedsydelsen i perioder med\nsygdom eller barsel.\nStk. 8. Personer, der modtager ledighedsydelse, jf. stk. 1 og 3,\nbevarer retten til ydelsen ved flytning til en anden kommune.\nStk. 9. Personer, der i forbindelse med flytning til en anden\nkommune opsiger et fleksjob, har ret til ledighedsydelse, hvis\nbetingelserne for udbetaling af ledighedsydelse er opfyldt, jf.\nstk. 1-3 og \u00a7\u00a7 74b og 75-77b.\nStk. 10. Besk\u00e6ftigelsesministeren bekendtg\u00f8r st\u00f8rrelsen af\nde bel\u00f8b, der kan udbetales efter stk. 2 og 3.\n\u00a7 74b. Det er en foruds\u00e6tning for udbetaling af ledighedsydelse, at modtageren opfylder betingelserne for at f\u00e5 et\nfleksjob, herunder st\u00e5r til r\u00e5dighed, jf. \u00a7 75.\nStk. 2. Personer, der har n\u00e5et fleksydelsesalderen som fastsat i lov om fleksydelse, kan h\u00f8jst modtage ledighedsydelse\nefter \u00a7 74a, stk. 2 eller stk. 3, nr. 1, i sammenlagt 6 m\u00e5neder.\nHerefter kan de p\u00e5g\u00e6ldende modtage ledighedsydelse efter\n\u00a7 74a, stk. 3, nr. 2.\n\u00a7 74c. Kommunen skal vurdere, om betingelserne for at f\u00e5 et\nfleksjob fortsat er opfyldt, n\u00e5r en person har f\u00e5et ledighedsydelse i 12 m\u00e5neder inden for 18 m\u00e5neder. Herefter skal kommunen revurdere sagen, hver gang personen p\u00e5 ny har\nmodtaget ledighedsydelse i 12 m\u00e5neder inden for 18 m\u00e5neder.\nVurderingen skal v\u00e6re afsluttet, senest n\u00e5r p\u00e5g\u00e6ldende har\nmodtaget ledighedsydelse i 18 m\u00e5neder. N\u00e5r en person, der\nmodtager ledighedsydelse eller har opsagt et fleksjob, flytter til\nen anden kommune, skal denne kommune afslutte vurderingen inden for fristen p\u00e5 18 m\u00e5neder. Kommunen skal dog\nsenest inden for 6 m\u00e5neder efter flytningen afslutte vurderingen, hvis fristen p\u00e5 18 m\u00e5neder ikke kan overholdes p\u00e5 grund\naf flytningen. Perioder med ledighedsydelse under barsel medregnes ikke.\nStk. 2. Ved vurderingen skal kommunen anvende tilbud efter\nkapitel 10 og 11 i lov om en aktiv besk\u00e6ftigelsesindsats.\nStk. 3. Grundlaget for vurderingen skal best\u00e5 af\n1) en redeg\u00f8relse for, at der er anvendt tilbud efter kapitel 10\nog 11 i lov om en aktiv besk\u00e6ftigelsesindsats,\n2) en redeg\u00f8relse for den p\u00e5g\u00e6ldendes ressourcer samt\nmulighederne for at anvende og udvikle dem, som udarbejdes i samarbejde med den p\u00e5g\u00e6ldende og indeholder\ndennes egen opfattelse af forholdene,\n3) en redeg\u00f8relse for, hvorfor den p\u00e5g\u00e6ldendes arbejdsevne\nfortsat anses for varigt nedsat, og\n4) en redeg\u00f8relse for, at det er vurderet, om der kan v\u00e6re\ngrundlag for at p\u00e5begynde en sag om f\u00f8rtidspension.\n\u00a7 74d. Ledighedsydelse ydes for indtil 5 dage om ugen.\nStk. 2. Hvis en modtager af ledighedsydelse har arbejde af\nkortere varighed, neds\u00e6ttes ledighedsydelsen med l\u00f8nindt\u00e6gten. Bel\u00f8b, som den p\u00e5g\u00e6ldende modtager fra arbejdsgiveren\neller L\u00f8nmodtagernes Garantifond ved oph\u00f8r af en ans\u00e6ttelse,\nmedf\u00f8rer ogs\u00e5 neds\u00e6ttelse af ledighedsydelse.\nStk. 3. Ledighedsydelsen neds\u00e6ttes med 30 pct. dels af l\u00f8n-\n\nKLE 32.24.12G01 LY 210L (05\/2014)\nUdarbejdet af KL\n\nSide 1 af 3\n\n\findt\u00e6gten, dels af anden indt\u00e6gt, der tr\u00e6der i stedet for l\u00f8n,\nindtil den samlede l\u00f8nindt\u00e6gt pr. m\u00e5ned udg\u00f8r 13.000 kr.\n(2012-niveau), og herefter med 55 pct. Kommunen udbetaler\nledighedsydelsen m\u00e5nedsvis bagud.\nStk. 4. Modtageren af ledighedsydelse har pligt til at oplyse\nkommunen om eget og arbejdsgiverens pensionsbidrag.\nStk. 5. Besk\u00e6ftigelsesministeren fasts\u00e6tter n\u00e6rmere regler\nom, hvilken indkomst der indg\u00e5r i l\u00f8nindt\u00e6gten, og om beregning af og fradrag i ledighedsydelse, herunder regler om, at\nkommunen skal anvende oplysninger om l\u00f8n m.v., som fremg\u00e5r af indkomstregisteret, jf. lov om et indkomstregister, ved\nberegning af og fradrag i ledighedsydelsen.\n\u00a7 74e. Personer, der er ansat i fleksjob, har ret til ledighedsydelse under ferie.\nStk. 2. Personer, der modtager ledighedsydelse, har ret til at\nf\u00e5 udbetalt ledighedsydelse under ferie.\nStk. 3. Retten til ledighedsydelse under ferie g\u00e6lder for f\u00f8lgende dage og perioder:\n1) Er retten til ledighedsydelse opn\u00e5et, eller er ans\u00e6ttelsen\nsket i perioden fra den 1. maj til og med den 31. juli i et\nferie\u00e5r, har den p\u00e5g\u00e6ldende ret til 15 dages ferie svarende\ntil sammenlagt 3 uger med ledighedsydelse i det p\u00e5g\u00e6ldende ferie\u00e5r og herefter 25 dages ferie svarende til sammenlagt 5 uger med ledighedsydelse i det efterf\u00f8lgende\nferie\u00e5r..\n2) Er retten til ledighedsydelse opn\u00e5et, eller er ans\u00e6ttelsen\nsket i perioden fra den 1. august til og med den 31. december i et ferie\u00e5r, har den p\u00e5g\u00e6ldende ret til 10 dages ferie\nsvarende til sammenlagt 2 uger med ledighedsydelse i det\np\u00e5g\u00e6ldende ferie\u00e5r og herefter 25 dages ferie svarende til\nsammenlagt 5 uger med ledighedsydelse i det efterf\u00f8lgende ferie\u00e5r.\n3) Er retten til ledighedsydelse opn\u00e5et, eller er ans\u00e6ttelsen\nsket i perioden fra den 1. januar til og med den 30. april i et\nferie\u00e5r, har den p\u00e5g\u00e6ldende ret til 5 dages ferie svarende til\nsammenlagt 1 uge med ledighedsydelse i det p\u00e5g\u00e6ldende\nferie\u00e5r og herefter 25 dages ferie svarende til sammenlagt\n5 uger med ledighedsydelse i det efterf\u00f8lgende ferie\u00e5r.\nStk. 4. Ferie med ledighedsydelse efter stk. 3 skal afholdes i\nferie\u00e5ret, der g\u00e5r fra 1. maj til 30. april. Ferie med ledighedsydelse, der ikke er afholdt inden ferie\u00e5rets udl\u00f8b, bortfalder.\nStk. 5. Der sker fradrag i antallet af feriedage med ledighedsydelse i et ferie\u00e5r efter stk. 3, i det omfang den p\u00e5g\u00e6ldende til\nbrug for samme ferie\u00e5r har optjent ret til ferie med feriegodtg\u00f8relse eller l\u00f8n og den optjente ret til ferie med feriegodtg\u00f8relse\neller l\u00f8n sammenlagt med retten til feriedage med ledighedsydelse overstiger 25 feriedage.\nStk. 6. Personer, der har optjent ret til ferie med l\u00f8n eller feriegodtg\u00f8relse, og som er ledige, kan f\u00e5 suppleret den l\u00f8n under\nferie eller feriegodtg\u00f8relse, som udbetales under ferien, med\nledighedsydelse. Ledighedsydelsen og l\u00f8nnen under ferie eller\nferiegodtg\u00f8relsen kan tilsammen h\u00f8jst udg\u00f8re et bel\u00f8b, der\nsvarer til det bel\u00f8b, som personen er berettiget til efter \u00a7 74a,\nstk. 2 og 3. Hvis en person, der har optjent ret til l\u00f8n under ferie\neller feriegodtg\u00f8relse, v\u00e6lger ikke at holde ferie, kan der ikke\nudbetales ledighedsydelse for det antal dage, den optjente ret\ntil ferie med l\u00f8n eller feriegodtg\u00f8relse udg\u00f8r.\nStk. 7. Ledighedsydelsen udbetales efter reglerne i \u00a7 74a,\nstk. 2 og 3, og \u00a7 74d. Der skal ikke ske neds\u00e6ttelse med bel\u00f8b,\nsom den p\u00e5g\u00e6ldende modtager fra arbejdsgiver eller L\u00f8nmodtagernes Garantifond i forbindelse med oph\u00f8r af ans\u00e6ttelsen.\n\nStk. 8. Besk\u00e6ftigelsesministeren fasts\u00e6tter regler om varsling af afholdelse af ferie med ledighedsydelse.\nLedighedsydelse til personer, der ikke er visiteret til\nfleksjob\n\u00a7 74f. Personer, der er omfattet af \u00a7 74, stk. 2, har ret til ledighedsydelse ved ledighed inden for 78 uger efter ans\u00e6ttelse i\nust\u00f8ttet besk\u00e6ftigelse, n\u00e5r personen forinden ans\u00e6ttelse i\nust\u00f8ttet besk\u00e6ftigelse har v\u00e6ret visiteret til fleksjob. Inden for\nde 78 uger kan ledighedsydelsen dog kun udbetales, indtil personen har haft besk\u00e6ftigelse i det omfang, der er en betingelse for optjening af ret til arbejdsl\u00f8shedsdagpenge efter\n\u00a7 53, stk. 2, i lov om arbejdsl\u00f8shedsforsikring m.v. Perioder\nmed ledighedsydelse under barsel medregnes ikke.\nStk. 2. \u00a7 74a, stk. 2 og 3, og \u00a7 74d finder tilsvarende anvendelse. Hvis en person har v\u00e6ret ansat i ust\u00f8ttet besk\u00e6ftigelse\ni sammenlagt 9 m\u00e5neder inden for 18 m\u00e5neder efter oph\u00f8r af\nfleksjob, kan den p\u00e5g\u00e6ldende modtage ledighedsydelse.\n\u00a7 74a, stk. 2, finder tilsvarende anvendelse.\nStk. 3. Personer, der er berettiget til ledighedsydelse efter stk.\n1 og 2, har ogs\u00e5 ret til ledighedsydelse ved midlertidige afbrydelser i arbejdet, som ikke kan tilregnes den p\u00e5g\u00e6ldende.\nStk. 4. Personer, der modtager ledighedsydelse efter stk. 1\nog 2, bevarer ledighedsydelsen i perioder med sygdom eller\nbarsel. Reglerne om opf\u00f8lgning i forbindelse med modtagelse\naf dagpenge efter lov om sygedagpenge eller lov om ret til\norlov og dagpenge ved barsel finder tilsvarende anvendelse.\nStk. 5. Personer, der modtager ledighedsydelse, jf. stk. 1 og 2,\nbevarer retten til ydelsen ved flytning til en anden kommune.\nStk. 6. Personer, der i forbindelse med flytning til en anden\nkommune opsiger et job i ust\u00f8ttet besk\u00e6ftigelse, har ret til\nledighedsydelse, jf. stk. 1 og 2, hvis betingelserne for udbetaling af ledighedsydelse er opfyldt, jf. \u00a7 74g.\n\u00a7 74g. Det er en foruds\u00e6tning for udbetaling af ledighedsydelse,\n1) at personen ikke har et rimeligt tilbud om arbejde, jf. \u00a7 13,\n2) at ledigheden ikke kan tilregnes personen selv, og\n3) at personen tager imod et rimeligt tilbud efter lov om en\naktiv besk\u00e6ftigelsesindsats eller andre tilbud, der kan forbedre mulighederne for arbejde.\nStk. 2. Personen har ikke pligt til at udnytte sine arbejdsmuligheder, hvis der foreligger et af de forhold, der er n\u00e6vnt i \u00a7 13,\nstk. 7.\nStk. 3. Opst\u00e5r der tvivl om modtagerens r\u00e5dighed, skal kommunen afpr\u00f8ve r\u00e5digheden. Dette kan ske ved tilbud efter kapitel 10 og 11 i lov om en aktiv besk\u00e6ftigelsesindsats.\nStk. 4. Afsl\u00e5r modtageren et rimeligt tilbud om arbejde eller et\nrimeligt tilbud efter lov om en aktiv besk\u00e6ftigelsesindsats eller\nandet, der kan forbedre mulighederne for arbejde, kan der ikke\nudbetales ledighedsydelse til modtageren.\nStk. 5. Personer, der har n\u00e5et fleksydelsesalderen som fastsat i lov om fleksydelse, kan h\u00f8jst modtage ledighedsydelse\nefter \u00a7 74a, stk. 2 eller stk. 3, nr. 1, i sammenlagt 6 m\u00e5neder.\nHerefter kan de p\u00e5g\u00e6ldende modtage ledighedsydelse efter\n\u00a7 74a, stk. 3, nr. 2, s\u00e5 l\u00e6nge den p\u00e5g\u00e6ldende er berettiget til\nledighedsydelse efter \u00a7 74f, stk. 1.\n\u00a7 74h. Ledighedsydelse udbetales efter \u00a7 74d. Der er ret til\nledighedsydelse under ferie efter \u00a7 74e. Retten til ledighedsydelse under ferie bevares i f\u00f8rste og andet ferie\u00e5r efter ans\u00e6ttelse i ust\u00f8ttet besk\u00e6ftigelse.\n\nKLE 32.24.12G01 LY 210L (05\/2014)\nUdarbejdet af KL\n\nSide 2 af 3\n\n\fR\u00e5dighed og sanktioner for modtagere af ledighedsydelse\n\u00a7 75. En person, der modtager ledighedsydelse, skal aktivt\nudnytte sine arbejdsmuligheder for at opn\u00e5 fleksjob. Personen\nskal\n1) v\u00e6re aktivt jobs\u00f8gende,\n2) deltage i opf\u00f8lgningssamtaler efter \u00a7 74c i denne lov, samtaler om r\u00e5dighedsvurderinger, individuelle kontaktsamtaler\n(jobsamtaler) efter \u00a7 73a i lov om en aktiv besk\u00e6ftigelsesindsats og m\u00f8der i rehabiliteringsteamet efter \u00a7 25a i lov om\nansvaret for og styringen af den aktive besk\u00e6ftigelsesindsats,\n3) tage imod et rimeligt tilbud om fleksjob,\n4) tage imod rimelige tilbud efter lov om en aktiv besk\u00e6ftigelsesindsats, medmindre personen i medf\u00f8r af \u00a7 21 f i lov om\nen aktiv besk\u00e6ftigelsesindsats om en mindre intensiv indsats ikke er forpligtet til at tage imod tilbud, eller andre tilbud,\nder kan forbedre mulighederne for at f\u00e5 arbejde,\n5) deltage aktivt i rimelige tilbud efter lov om en aktiv besk\u00e6ftigelsesindsats eller andre tilbud, der kan forbedre mulighederne for at f\u00e5 arbejde, og\n6) l\u00e6gge sit cv i Jobnet efter \u00a7 73d i lov om en aktiv besk\u00e6ftigelsesindsats, senest 3 uger efter personen har opn\u00e5et ret\ntil ledighedsydelse, og deltage i cv-samtaler efter \u00a7 73e i lov\nom en aktiv besk\u00e6ftigelsesindsats.\nStk. 2. Opst\u00e5r der tvivl om en persons r\u00e5dighed, skal kommunen afpr\u00f8ve denne. Det kan ske ved at anvende tilbud efter\nkapitel 10 eller 11 i lov om en aktiv besk\u00e6ftigelsesindsats.\nStk. 3. Stk. 1, nr. 1, 3 og 4, g\u00e6lder dog ikke, hvis den\np\u00e5g\u00e6ldende har en rimelig grund til ikke at udnytte sine\narbejdsmuligheder, jf. \u00a7 13, stk. 7 og 8.\nStk. 4. Stk. 1, nr. 6, g\u00e6lder dog ikke, hvis personen ikke\nst\u00e5r til r\u00e5dighed for et fleksjob i en periode, som jobcenteret\nvurderer vil vare mere end 1 m\u00e5ned, fordi personen er\nomfattet af \u00a7 13, stk. 7, nr. 2 eller 4-6. N\u00e5r personen igen st\u00e5r\ntil r\u00e5dighed for et fleksjob, skal den p\u00e5g\u00e6ldende snarest\nmuligt, dog senest efter 3 uger, l\u00e6gge sit cv i Jobnet, og\njobcenteret skal have afholdt en cv-samtale, jf. stk. 1, nr. 6.\n\u00a7 76. Hvis en person ikke er aktivt jobs\u00f8gende, jf. \u00a7 75,\nstk. 1, nr. 1, skal kommunen give den p\u00e5g\u00e6ldende en frist\np\u00e5 op til 3 m\u00e5neder til at dokumentere sin aktive jobs\u00f8gning.\nKommunen skal sammen med den p\u00e5g\u00e6ldende l\u00e6gge en\nplan for personens jobs\u00f8gning i fristperioden. Hvis personen ikke har overholdt planen ved fristperiodens udl\u00f8b, skal\nkommunen vurdere, om den p\u00e5g\u00e6ldende har v\u00e6ret aktivt\njobs\u00f8gende. Hvis kommunen vurderer, at personen ikke har\nv\u00e6ret aktivt jobs\u00f8gende, skal kommunen tr\u00e6ffe afg\u00f8relse\nom, at den p\u00e5g\u00e6ldende mister retten til ledighedsydelse,\nmedmindre der er en rimelig grund, jf. \u00a7 13, stk. 7 og 8, til, at\nden p\u00e5g\u00e6ldende ikke har v\u00e6ret aktivt jobs\u00f8gende.\nStk. 2. Personen kan igen modtage ledighedsydelse, n\u00e5r\nden p\u00e5g\u00e6ldende efter at have mistet retten til ledighedsydelse har v\u00e6ret ansat i et fleksjob i 9 m\u00e5neder inden for de\nseneste 18 m\u00e5neder.\n\u00a7 77. Hvis en person, der modtager ledighedsydelse, uden\nrimelig grund, jf. \u00a7 13, stk. 7 eller 8, udebliver fra en jobsamtale, et m\u00f8de i rehabiliteringsteamet, en samtale om r\u00e5dighedsvurdering eller en opf\u00f8lgningssamtale, jf. \u00a7 75, stk. 1,\nnr. 2, foretager kommunen fradrag i ledighedsydelsen for de\ndage, der g\u00e5r, fra personen skulle v\u00e6re m\u00f8dt til samtalen,\nog indtil kontakten til kommunen er genoprettet. Der foretages fradrag i ledighedsydelsen for den dag, hvor samtalen\nskulle have fundet sted, uanset om personen kontakter\nkommunen samme dag.\nStk. 2. Hvis en person, der modtager ledighedsydelse, har\nundladt at l\u00e6gge sit cv rettidigt i Jobnet, jf. \u00a7 75, stk. 1, nr. 6,\n\nkan den p\u00e5g\u00e6ldende ikke modtage ledighedsydelse for de\ndage, hvor cv\u2019et ikke har v\u00e6ret lagt ind, medmindre den\nmanglende indl\u00e6ggelse af cv ikke skyldes personens forhold.\nStk. 3. Hvis en person, der modtager ledighedsydelse,\nuden rimelig grund, jf. \u00a7 13, stk. 7 eller 8, udebliver fra en\ncv-samtale, foretager kommunen fradrag i ledighedsydelsen for de dage, der g\u00e5r, fra personen skulle v\u00e6re m\u00f8dt til\nsamtalen, og indtil kontakten til kommunen er genoprettet.\nDer foretages fradrag i ledighedsydelsen for den dag, hvor\nsamtalen skulle have fundet sted, uanset om personen kontakter kommunen samme dag.\nStk. 4. Neds\u00e6ttelsen af hj\u00e6lpen efter stk. 1-3 fasts\u00e6ttes\np\u00e5 baggrund af den \u00e5rlige ledighedsydelse og fasts\u00e6ttes pr.\ndag beregnet p\u00e5 baggrund af en 5-dagesuge. Hvis den\nm\u00e5nedlige hj\u00e6lp til en person er nedsat, neds\u00e6ttes fradraget pr. dag tilsvarende.\nStk. 5. Besk\u00e6ftigelsesministeren offentligg\u00f8r st\u00f8rrelsen af\nfradraget i hj\u00e6lpen pr. dag.\n\u00a7 77a. En person, som uden rimelig grund, jf. \u00a7 13, stk. 7\nog 8, afviser at tage imod et tilbud om fleksjob efter \u00a7 75,\nstk. 1, nr. 3, eller oph\u00f8rer i et fleksjob, kan ikke f\u00e5 ledighedsydelse i 3 uger.\nStk. 2. En person, som uden rimelig grund, jf. \u00a7 13, stk. 7\nog 8, afviser eller oph\u00f8rer i et tilbud efter \u00a7 75, stk. 1, nr. 4,\nkan ikke f\u00e5 ledighedsydelse i 3 uger.\nStk. 3. Hvis en person uden rimelig grund, jf. \u00a7 13, stk. 7 og\n8, inden for en periode p\u00e5 12 m\u00e5neder igen afviser at tage\nimod et rimeligt tilbud om fleksjob efter \u00a7 75, stk. 1, nr. 3,\nafviser et rimeligt tilbud efter \u00a7 75, stk. 1, nr. 4, oph\u00f8rer i et\nfleksjob eller oph\u00f8rer i et tilbud efter \u00a7 75, stk. 1, nr. 4, mister\npersonen retten til ledighedsydelse.\nStk. 4. Stk. 1-3 finder ogs\u00e5 anvendelse, hvis den\np\u00e5g\u00e6ldendes handlem\u00e5de kan sidestilles med afslag p\u00e5 at\ntage imod et rimeligt tilbud om fleksjob efter \u00a7 75, stk. 1,\nnr. 3, eller tilbud efter \u00a7 75, stk. 1, nr. 4.\nStk. 5. Personen kan igen modtage ledighedsydelse, n\u00e5r\nden p\u00e5g\u00e6ldende efter at have mistet retten til ledighedsydelse har v\u00e6ret ansat i et fleksjob i 9 m\u00e5neder inden for de\nseneste 18 m\u00e5neder.\n\u00a7 77b. Hvis kommunen tr\u00e6ffer afg\u00f8relse om, at en person,\nder modtager ledighedsydelse, ikke st\u00e5r til r\u00e5dighed, jf. \u00a7 75,\nstk. 2, mister den p\u00e5g\u00e6ldende retten til ledighedsydelse.\nStk. 2. Hvis kommunen har truffet afg\u00f8relse efter stk. 1,\nkan ledighedsydelsen dog fortsat udbetales, hvis kommunen er p\u00e5begyndt behandling af en sag om f\u00f8rtidspension.\nLedighedsydelsen kan udbetales, s\u00e5 l\u00e6nge sagen behandles. Ledighedsydelsen skal tilbagebetales, hvis der senere\nudbetales pension for samme periode.\nStk. 3. Personen kan igen modtage ledighedsydelse, n\u00e5r\nden p\u00e5g\u00e6ldende efter at have mistet retten til ledighedsydelse har v\u00e6ret ansat i et fleksjob i 9 m\u00e5neder inden for de\nseneste 18 m\u00e5neder.\nTilbagebetaling m.v.\n\u00a7 91. Kommunen skal tr\u00e6ffe afg\u00f8relse om tilbagebetaling,\n1) n\u00e5r en person mod bedre vidende har undladt at give\nkommunen oplysninger som kr\u00e6vet efter \u00a7 74 d, stk. 4,\nog \u00a7 92, stk. 4, i denne lov, integrationslovens \u00a7 49,\nstk. 2, eller \u00a7 11, stk. 2, i lov om retssikkerhed og administration p\u00e5 det sociale omr\u00e5de,\n2) n\u00e5r en person mod bedre vidende uberettiget har modtaget ydelser efter denne lov,\n3) n\u00e5r en person har modtaget hj\u00e6lp efter \u00a7 12, stk. 2, og\nefterf\u00f8lgende f\u00e5r udbetalt uddannelsesst\u00f8tte efter SUloven, der d\u00e6kker samme tidsrum, eller\n4) n\u00e5r en person er omfattet af en sanktion efter lov om\narbejdsl\u00f8shedsforsikring m.v.\nKLE 32.24.12G01 LY 210L (05\/2014)\n\nUdarbejdet af KL\n\nSide 3 af 3\n\n\f"}