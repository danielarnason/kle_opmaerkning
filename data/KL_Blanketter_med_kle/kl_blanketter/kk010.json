{"classes":[{"id":"23.09.04","title":""}],"title":"","text":"5 708410 040054\n\nSendes til kommunen\nKLE 23.09.04G01 \u2022 Sagsidentifikation Personnummer\n\nDeltagelse i alkol\u00e5sordningen\n\u2013 Samtykkeerkl\u00e6ring\n\nP23B\n\nInformation om ordningen\nSom led i alkol\u00e5sordningen installerer en godkendt leverand\u00f8r en alkol\u00e5s i dit k\u00f8ret\u00f8j. Installationen sker p\u00e5 et\naf leverand\u00f8ren godkendt servicev\u00e6rksted. I alkol\u00e5sen logges en r\u00e6kke oplysninger om brugen, herunder resultaterne af ud\u00e5ndingspr\u00f8ver, fors\u00f8g p\u00e5 manipulation af alkol\u00e5sen eller str\u00f8mforsyningen, udf\u00f8rt service mv.\nKravene, til hvilke oplysninger der logges i alkol\u00e5sen, er reguleret i \u00a7 5 i bekendtg\u00f8relse om alkol\u00e5se, der anvendes i forbindelse med k\u00f8rekort med vilk\u00e5r om alkol\u00e5s.\nVed de periodiske kontroller af alkol\u00e5sen p\u00e5 de af leverand\u00f8ren anviste servicev\u00e6rksteder overf\u00f8res data fra\nalkol\u00e5sens log til leverand\u00f8rens server. Leverand\u00f8ren sender herefter data til politiet i aftalte rapportformater,\ns\u00e5 politiet kan kontrollere, om du overholder de stillede vilk\u00e5r for deltagelse i alkol\u00e5sordningen.\nDet er de godkendte leverand\u00f8rer, der opbevarer data for politiet. Denne opbevaring sker i leverand\u00f8rens database, der kan v\u00e6re beliggende i et andet land end Danmark. Rigspolitiet har som dataansvarlig pligt til at\nsikre, at leverand\u00f8rerne lever op til kravene om opbevaring af persondata i henhold til lovgivningen.\nN\u00e5r du v\u00e6lger at udtr\u00e6de af alkol\u00e5sordningen slettes de data, der er lagret i alkol\u00e5sen og som opbevares hos\nleverand\u00f8ren.\n\nErkl\u00e6ring og underskrift\nMed min underskrift giver jeg samtykke til, at mine personoplysninger, herunder mit navn og personnummer, k\u00f8ret\u00f8jets\nregistreringsnummer og de data, der registreres i alkol\u00e5sen, m\u00e5 lagres og opbevares af leverand\u00f8ren, og at disse data\nm\u00e5 videregives til politiet i overensstemmelse med ovenst\u00e5ende beskrivelse og form\u00e5l.\nJeg giver videre samtykke til, at leverand\u00f8rens opbevaring af mine personoplysninger, herunder de i alkol\u00e5sen loggede\ndata mv., kan finde sted i et andet land end Danmark under foruds\u00e6tning af, at de opbevarede data er underlagt samme\nkrav til it-databeskyttelse, som de ville v\u00e6re, hvis de blev opbevaret for en offentlig myndighed i Danmark.\nDato og underskrift\n\nKK 010 (04\/2018)\nUdarbejdet af KL\nGodkendt af F\u00e6rdselsstyrelsen, F\u00e6rdselsstyrelsen er en del af Trafik-, Bygge- og Boligstyrelsen\n\nSide 1 af 1\n\n\f"}