{"classes":[{"id":"23.15.15","title":""}],"title":"","text":"5 708410 043420\n\nBorgerservice kan etablere l\u00e6seadgang til andre i din digitale postkasse\n- Digital Post\nHvad er l\u00e6seadgang\nOffentlige myndigheder i Danmark fremsender som udgangspunkt al post til borgerens digitale postkasse \u2013 Digital Post.\nDu kan give andre adgang til at l\u00e6se din post i Digital Post, hvis du har brug for hj\u00e6lp til at l\u00e6se din digitale post i\nhverdagen, eller hvis du blot vil give en anden adgang til din post fra det offentlige.\nDu kan give l\u00e6seadgang til en person eller en virksomhed. Dette kan fx v\u00e6re din \u00e6gtef\u00e6lle, dit barn, en ven eller en\nprofessionel r\u00e5dgiver. L\u00e6seadgangen er tidsubegr\u00e6nset, s\u00e5 den varer, indtil du sletter l\u00e6seadgangen igen. Du kan give\nl\u00e6seadgang til flere personer\/virksomheder - dog h\u00f8jst 10.\nDu kan ikke etablere l\u00e6seadgang samtidigt med, at du er fritaget for Digital Post.\nEtabler l\u00e6seadgangen selv\nDu kan selv oprette l\u00e6seadgange til andre. Du logger ind i Digital Post med NemID og indtaster personnummer p\u00e5 den\nperson, der skal have adgangen. Skal l\u00e6seadgangen etableres til en virksomhed, s\u00e5 skal du indtaste CVR-nummer p\u00e5\nden virksomhed, der skal have l\u00e6seadgangen.\nBorgerservice kan etablere l\u00e6seadgang\nHvis du ikke selv kan etablere l\u00e6seadgang, s\u00e5 kan borgerservice hj\u00e6lpe dig:\n1. Du kan m\u00f8de op i kommunens borgerservice og f\u00e5 hj\u00e6lp til at give l\u00e6seadgang. Du skal medbringe legitimation (se\nafsnit Gyldig legitimation). Du skal ogs\u00e5 medbringe navn og personnummer p\u00e5 den person, som skal have l\u00e6seadgang - eller navn og CVR-nummer hvis det er en virksomhed.\n2. Hvis du ikke selv kan kan m\u00f8de op i kommunens borgerservice, kan du give fuldmagt til, at den som skal have\nl\u00e6seadgang, kan m\u00f8de op i kommunens borgerservice og f\u00e5 etableret l\u00e6seadgangen. Fuldmagtshaver - den der skal\nhave l\u00e6seadgang - skal m\u00f8de personligt op i kommunens borgerservice med fuldmagten og medbringe egen\nlegitimation (se afsnit Gyldig legitimation). Hvis l\u00e6seadgangen skal gives til en virksomhed, skal den fremm\u00f8dte\nrepr\u00e6sentant for virksomheden ogs\u00e5 kunne fremvise dokumentation for sit tilh\u00f8rsforhold til virksomheden. Du f\u00e5r ikke\ndirekte besked fra Digital Post, om og hvorn\u00e5r l\u00e6seadgangen er etableret. Du kan se, hvem der har l\u00e6seadgang i\nDigital Post.\nHvad betyder det for mig, at jeg har givet l\u00e6seadgang\nSelvom du har givet en anden l\u00e6seadgang, s\u00e5 bliver du berettiget og forpligtet af den post, som du modtager i Digital\nPost. Dette g\u00e6lder uanset, om du selv har l\u00e6st din post, at den med l\u00e6seadgang har l\u00e6st din post, eller ingen af jer har\nl\u00e6st posten. Kommunen eller andre offentlige myndigheder har hverken ret til eller pligt til at kontrollere om din post i\nDigital Post er l\u00e6st. Dette er fuldst\u00e6ndig det samme som, n\u00e5r din post kommer i din fysiske postkasse.\nDu skal derfor aftale med den, som du giver l\u00e6seadgang, hvordan du f\u00e5r at vide, hvad det offentlige har skrevet til dig,\nhvis du ikke selv l\u00e6ser din post l\u00f8bende. Du skal ogs\u00e5 v\u00e6re opm\u00e6rksom p\u00e5, at hvis du har givet l\u00e6seadgang til en\nvirksomhed, s\u00e5 kan virksomheden selv bestemme, hvem i virksomheden der l\u00e6ser din post.\nSletning af l\u00e6seadgang\n1. Du kan selv g\u00e5 ind i Digital Post og fjerne l\u00e6seadgangen digitalt.\n2. Du kan bede personen\/virksomheden fjerne sin l\u00e6seadgang digitalt.\n3. Du kan m\u00f8de op i kommunens borgerservice og f\u00e5 hj\u00e6lp til at fjerne l\u00e6seadgangen. Du skal medbringe legitimation\n(se afsnit Gyldig legitimation).\nV\u00e6r opm\u00e6rksom p\u00e5, at den der har l\u00e6seadgang, selv kan slette sin l\u00e6seadgang - uafh\u00e6ngigt af om du har bedt dem\nom at g\u00f8re det eller ej. Du f\u00e5r ikke direkte besked fra Digital Post, hvis og hvorn\u00e5r en l\u00e6seadgang er blevet slettet, men\ndu kan se, hvem der har l\u00e6seadgang til din digitale postkasse i Digital Post.\nYderligere information om Digital Post\nDu kan f\u00e5 yderligere information om Digital Post og dine muligheder i denne forbindelse p\u00e5 www.borger.dk, eller du kan\nhenvende dig til kommunens borgerservice.\nGyldig legitimation\nN\u00e5r du henvender dig i borgerservice for at etablere eller slette l\u00e6seadgang til Digital Post, skal du vise legitimation med\nbillede og personnummer. Dette kan v\u00e6re pas eller k\u00f8rekort. Hvis du ikke har pas eller k\u00f8rekort, kan du medbringe en\nkombination af andre identitetspapirer, ligesom n\u00e5r du skal have en NemID i borgerservice - se www.NemId.nu om\ngyldig legitimation. Hvis du er i tvivl, s\u00e5 kontakt kommunens borgerservice p\u00e5 forh\u00e5nd.\n\nFD 011 (06\/2018)\nUdarbejdet af Digitaliseringsstyrelsen. Godkendt af KL.\n\nSide 1 af 2\n\n\fKommunens borgerservice\n\nModtaget dato\n\nID forevist\nID kontrolleret\nEvt. fritagelse fjernet\n\nKLE 23.15.15G01 \u2022 Sagsidentifikation\n\nInitialer\n\nFuldmagt til\netablering af l\u00e6seadgang til en person eller virksomhed til Digital Post\n\n5 708410 043420\n\nForbeholdt kommunen\n\njf. lov om Offentlig Digital Post\nMed min underskrift giver jeg fuldmagt til at etablere l\u00e6seadgang til min post i Digital Post for\nNavn - Fuldmagtshaver\/den der skal have l\u00e6seadgang\n\nPersonnummer\/CVR-nummer\n\nErkl\u00e6ring og underskrift\nJeg erkl\u00e6rer, at jeg har l\u00e6st og forst\u00e5et informationen om Digital Post og l\u00e6seadgang, som regelsat i bekendtg\u00f8relsens\n\u00a7 13 og beskrevet i vejledningen til denne fuldmagt p\u00e5 side 1. Jeg er s\u00e6rlig opm\u00e6rksom p\u00e5, at jeg stadig er berettiget\nog forpligtet af min post i Digital Post, uanset at jeg har givet en anden l\u00e6seadgang. Hvis jeg for nuv\u00e6rende er fritaget\nfra Digital Post, s\u00e5 indeb\u00e6rer etableringen af l\u00e6seadgang, at jeg samtidigt oph\u00e6ver min fritagelse.\nNavn - Fuldmagtsgiver\/indehaver af den digitale postkasse\n\nDato\n\nPersonnummer\n\nUnderskrift\n\nDen der skal have l\u00e6seadgang ved fuldmagt, skal aflevere fuldmagten personligt hos kommunens borgerservice.\nFuldmagtshaver skal medbringe legitimation (se afsnit Gyldig legitimation). Hvis fuldmagt er givet til en virksomhed, skal\nden fremm\u00f8dte repr\u00e6sentant ogs\u00e5 kunne fremvise dokumentation for sit tilh\u00f8rsforhold til virksomheden.\nSom et led af sin myndighedsud\u00f8velse behandler kommunen dine personoplysninger for at oprette l\u00e6seadgang til din\ndigitale postkasse. L\u00e6seadgangen registreres ved e-Boks A\/S, som driver Digital Post ordningen.\nDine oplysninger bliver opbevaret hos e-Boks A\/S, s\u00e5 l\u00e6nge l\u00e6seadgangen best\u00e5r, og denne blanket bliver journaliseret\naf kommunen og arkiveret i medf\u00f8r af arkivloven.\nDu kan anmode kommunen om indsigt i hvilke oplysninger, den har om dig og g\u00f8re indsigelse mod brugen af dine oplysninger. Du kan anmode om at f\u00e5 forkerte oplysninger rettet eller oplysninger, der ikke er relevante, slettet.\nDu kan endvidere klage til Datatilsynet over kommunens behandling af dine personoplysninger.\n\nUddrag af bek. om fritagelse af fysiske personer fra tilslutning til Offentlig Digital Post m.v.\nKapitel 5\nL\u00e6seadgang til tredjemand\n\u00a7 13. En fysisk person, der er tilsluttet Digital Post, kan ved\npersonligt fremm\u00f8de i den kommune, hvor den p\u00e5g\u00e6ldende\ner eller senest har v\u00e6ret folkeregistreret, tildele en anden\nfysisk person eller juridisk enhed l\u00e6seadgang til post, der er\nsendt til eller fra den p\u00e5g\u00e6ldende i Digital Post. Den fysiske\nperson, der giver l\u00e6seadgang, skal forevise legitimation som\nanf\u00f8rt i stk. 9. Den p\u00e5g\u00e6ldende skal oplyse navn og personnummer p\u00e5 den fysiske person eller navn og CVR-nummer p\u00e5\nden juridiske enhed, der \u00f8nskes tildelt l\u00e6seadgang.\nStk. 2. En fysisk person kan ved fuldmagt tillade en anden\nat give fremm\u00f8de i kommunen med henblik p\u00e5 tildeling af\nl\u00e6seadgang til den fremm\u00f8dte eller til en juridisk enhed. Den\nfremm\u00f8dte skal aflevere fuldmagten samt forevise legitimation\nsom anf\u00f8rt i stk. 9. Hvis den fremm\u00f8dte repr\u00e6senterer en juridisk enhed, skal den fremm\u00f8dte tillige forevise dokumentation for sit tilh\u00f8rsforhold til den juridiske enhed. Fuldmagten\nskal afgives i den af kommunalbestyrelsen anviste blanket om\netablering af l\u00e6seadgang. Kommunalbestyrelsen kan tillade\nafgivelse af fuldmagt p\u00e5 anden m\u00e5de end ved anvendelse af\nden anviste fuldmagtserkl\u00e6ring.\nStk. 3. Tildeling af l\u00e6seadgang efter stk. 1 kan ske til flere\nfysiske personer eller juridiske enheder. Der kan dog h\u00f8jst\nregistreres 10 l\u00e6seadgange.\nStk. 4. L\u00e6seadgangen registreres elektronisk i postl\u00f8sningen og er g\u00e6ldende, indtil den tilbagekaldes eller slettes, jf.\nstk. 5.\nStk. 5. Den, der har tildelt l\u00e6seadgang til en anden, jf. stk.\n1 og 2, kan til enhver tid tilbagekalde denne l\u00e6seadgang ved\n\npersonligt fremm\u00f8de i kommunen og mod forevisning af sundhedskort eller anden beh\u00f8rig legitimation, eller ved at den\np\u00e5g\u00e6ldende selv logger ind i postl\u00f8sningen med en digital\nsignatur, der giver adgang til l\u00f8sningen, og sletter l\u00e6seadgangen. Tredjemand kan tillige ved fremm\u00f8de og mod forevisning\naf fuldmagt samt sundhedskort eller anden beh\u00f8rig legitimation tilbagekalde en tildelt l\u00e6seadgang. Tilbagekaldelsen registreres elektronisk i Digital Post-l\u00f8sningen.\nStk. 6. Den, der via kommunen, jf. stk. 1 og 2, er tildelt\nl\u00e6seadgang, kan l\u00e6se og organisere den digitale post, herunder oprette digitale mapper.\nStk. 7. Den, der er tildelt l\u00e6seadgang, kan slette den l\u00e6seadgang, som den p\u00e5g\u00e6ldende er blevet tildelt.\nStk. 8. L\u00e6seadgang givet til en juridisk enhed indeb\u00e6rer, at\nden juridiske enhed v\u00e6lger, om den tildelte l\u00e6seadgang gives\ntil \u00e9n eller alle de personer, der af den juridiske enhed er autoriseret som brugere i den juridiske enheds digitale postkasse\ni Digital Post.\nStk. 9. Ved tildeling af l\u00e6seadgang via kommunen som\nanf\u00f8rt i stk. 1 og 2, skal den fysiske person eller dennes\nrepr\u00e6sentant forevise legitimation svarende til den legitimation, der kr\u00e6ves for at f\u00e5 udstedt den offentlige digitale signatur ved personligt fremm\u00f8de hos en offentlig myndighed,\nder er registreringsmyndighed i forbindelse med udstedelse af\nden offentlige digitale signatur.\nStk. 10. Uanset at en fysisk person har tildelt l\u00e6seadgang\ntil en anden, anses den digitale post for at v\u00e6re kommet frem\ntil den, der har tildelt l\u00e6seadgang. Det er s\u00e5ledes den p\u00e5g\u00e6ldendes ansvar, hvem personen m\u00e5tte give adgang til den digitale postkasse.\nFD 011 (06\/2018)\n\nUdarbejdet af Digitaliseringsstyrelsen. Godkendt af KL.\n\nSide 2 af 2\n\n\f"}