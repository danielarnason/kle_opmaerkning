{"classes":[{"id":"15.20.03","title":""}],"title":"","text":"Lovgrundlag til \u201dArbejdsgivertilbud om ans\u00e6ttelse med l\u00f8ntilskud\u201d\nUddrag af lov om en aktiv besk\u00e6ftigelsesindsats\n\u00a7 2. M\u00e5lgrupper efter afsnit III-VII i denne lov er:\n1) Ledige, der modtager dagpenge efter lov om arbejdsl\u00f8shedsforsikring m.v.,\n2) personer, der modtager kontanthj\u00e6lp eller integrationsydelse efter lov om aktiv socialpolitik, og som er jobparate, bortset fra integrationsydelsesmodtagere, som er\nomfattet af integrationsprogrammet efter integrationsloven, eller som er omfattet af nr. 12 eller 13,\n3) personer, der modtager kontanthj\u00e6lp eller integrationsydelse efter lov om aktiv socialpolitik, og som er aktivitetsparate, bortset fra integrationsydelsesmodtagere,\nsom er omfattet af integrationsprogrammet efter integrationsloven, eller som er omfattet af nr. 12 eller 13,\n4) personer med begr\u00e6nsninger i arbejdsevnen, som er\nomfattet af kapitel 6 i lov om aktiv socialpolitik, bortset\nfra personer, der er omfattet af nr. 5,\n5) personer, der modtager dagpenge under sygdom efter\nlov om sygedagpenge,\n6) personer under folkepensionsalderen, jf. \u00a7 1a i lov om\nsocial pension, med varige begr\u00e6nsninger i arbejdsevnen, der modtager f\u00f8rtidspension efter lov om social\npension eller efter lov om h\u00f8jeste, mellemste, forh\u00f8jet\nalmindelig og almindelig f\u00f8rtidspension m.v., og som\nikke er i stand til at fastholde eller opn\u00e5 besk\u00e6ftigelse\np\u00e5 nedsat tid p\u00e5 normale vilk\u00e5r p\u00e5 arbejdsmarkedet,\n7) personer med varige begr\u00e6nsninger i arbejdsevnen,\nder ikke modtager f\u00f8rtidspension efter lov om social\npension eller lov om h\u00f8jeste, mellemste, forh\u00f8jet almindelig og almindelig f\u00f8rtidspension m.v., og som ikke er\ni stand til at fastholde eller opn\u00e5 besk\u00e6ftigelse p\u00e5 normale vilk\u00e5r p\u00e5 arbejdsmarkedet,\n8) personer med handicap, jf. lov om kompensation til\nhandicappede i erhverv m.v., der har gennemf\u00f8rt en\nuddannelse af mindst 18 m\u00e5neders varighed, som kan\nberettige til optagelse i en arbejdsl\u00f8shedskasse, og\nsom ikke har opn\u00e5et ans\u00e6ttelse efter op til 2 \u00e5r efter\nuddannelsens afslutning, og som mangler erhvervserfaring inden for det arbejdsomr\u00e5de, som uddannelsen\nkvalificerer til,\n9) (udeladt),\n10) personer, der ikke er i besk\u00e6ftigelse, og som ikke opfylder betingelserne for at modtage offentlig hj\u00e6lp til fors\u00f8rgelse, herunder dagpenge efter lov om arbejdsl\u00f8shedsforsikring m.v., kontanthj\u00e6lp , integrationsydelse\neller uddannelseshj\u00e6lp efter lov om aktiv socialpolitik\neller SU efter lov om statens uddannelsesst\u00f8tte, samt\npersoner, der ikke kan f\u00e5 tilbud efter integrationsloven,\n11) personer, der som led i et ressourceforl\u00f8b efter kapitel\n12a modtager ressourceforl\u00f8bsydelse efter kapitel 6 a\ni lov om aktiv socialpolitik, herunder personer, der ikke\nf\u00e5r udbetalt ressourceforl\u00f8bsydelsen under ressourceforl\u00f8b p\u00e5 grund af fradrag for indt\u00e6gter,\n12) personer, som modtager uddannelseshj\u00e6lp eller integrationsydelse efter lov om aktiv socialpolitik, som\ner uddannelsesparate, og som er under 30 \u00e5r uden\nerhvervskompetencegivende uddannelse, bortset fra\nintegrationsydelsesmodtagere, som er omfattet af integrationsprogrammet efter integrationsloven,\n\n13) personer, som modtager uddannelseshj\u00e6lp eller integrationsydelse efter lov om aktiv socialpolitik, som er\naktivitetsparate, og som er under 30 \u00e5r uden erhvervskompetencegivende uddannelse, bortset fra integrationsydelsesmodtagere, som er omfattet af integrationsprogrammet efter integrationsloven, og\n14) personer, der som led i et jobafklaringsforl\u00f8b efter kapitel 12b modtager ressourceforl\u00f8bsydelse efter kapitel\n6b i lov om aktiv socialpolitik, herunder personer, der\nikke f\u00e5r udbetalt ressourceforl\u00f8bsydelsen under jobafklaringsforl\u00f8b p\u00e5 grund af fradrag for indt\u00e6gter.\n\n5 708410 041846\n\nEfter den 1. januar 2018 er det obligatorisk at anvende den digitale l\u00f8sning p\u00e5 virk.dk n\u00e5r\ntilbuddet drejer sig om l\u00f8ntilskud efter kapitel 12 i lov om en aktiv besk\u00e6ftigelsesindsats.\nBlanketten vil derfor blive udfaset i l\u00f8bet af 2018 for s\u00e5 vidt ang\u00e5r l\u00f8ntilskud efter kapitel 12.\n\nKapitel 2a\nInddragelse af andre akt\u00f8rer\n\u00a7 4b. Kommunen kan overlade det til andre akt\u00f8rer at\nudf\u00f8re opgaver og tr\u00e6ffe afg\u00f8relse efter denne lov. Ansvaret for indsatsen p\u00e5hviler fortsat kommunalbestyrelsen.\n\u00a7 4c. Andre akt\u00f8rer, der har f\u00e5et overladt opgaven med\nat varetage besk\u00e6ftigelsesindsatsen for en person, forpligter p\u00e5 samme m\u00e5de som jobcenteret personen til at m\u00f8de\ntil samtaler og deltage i aktiviteter og tilbud efter kapitel 9\nb-12.\nStk. 2. Andre akt\u00f8rer skal overholde samme regler,\nsom g\u00e6lder for kommunen i forbindelse med indkaldelse\ntil samtaler, deltagelse i aktiviteter, afgivelse af tilbud og\nunderretninger efter denne lov.\nStk. 3-4. (Udeladt).\nKapitel 12\nAns\u00e6ttelse med l\u00f8ntilskud\n\u00a7 51. Personer, der er omfattet af \u00a7 2, nr. 1-6, 8 og 11-14,\nkan f\u00e5 tilbud om ans\u00e6ttelse med l\u00f8ntilskud hos offentlige\neller private arbejdsgivere. Det g\u00e6lder dog ikke personer,\nder er omfattet af \u00a7 2, nr. 5 og 14, og som er i et ans\u00e6ttelsesforhold. For personer omfattet af \u00a7 2, nr. 12, er det en\nbetingelse, at de ikke vurderes \u00e5benlyst uddannelsesparate.\nStk. 2. For at blive ansat med l\u00f8ntilskud skal personer,\n1) som er omfattet af \u00a7 2, nr. 1, have v\u00e6ret ledige i sammenlagt mere end 6 m\u00e5neder, jf. dog stk. 4,\n2) som er omfattet af \u00a7 2, nr. 2, 3 ,10, 12 og 13 i en sammenh\u00e6ngende periode p\u00e5 mere end 6 m\u00e5neder have\nmodtaget arbejdsl\u00f8shedsdagpenge, kontanthj\u00e6lp, integrationsydelse, uddannelseshj\u00e6lp, sygedagpenge i en\nledighedsperiode, ressourceforl\u00f8bsydelse, revalideringsydelse, ledighedsydelse, midlertidig arbejdsmarkedsydelse, kontantydelse efter lov om kontantydelse,\nhave v\u00e6ret i tilbud efter kapitel 12 eller have v\u00e6ret ledige\nselvfors\u00f8rgende, jf. dog stk. 4,\nStk. 3. For at blive ansat med l\u00f8ntilskud hos private arbejdsgivere skal personer,\n1) som er omfattet af \u00a7 2, nr. 5, i en sammenlagt periode\np\u00e5 mere end 6 m\u00e5neder have modtaget arbejdsl\u00f8shedsdagpenge eller sygedagpenge, jf. dog stk. 4,\n2) som er omfattet af \u00a7 2, nr. 11, i en sammenh\u00e6ngende\nperiode p\u00e5 mere end 6 m\u00e5neder have modtaget arbejdsl\u00f8shedsdagpenge, kontanthj\u00e6lp, integrationsydelse,\nuddannelseshj\u00e6lp, sygedagpenge i en ledighedspeKLE 15.20.03G01 AB 201L (01\/2018)\n\nUdarbejdet af KL\n\nSide 1 af 8\n\n\friode, ressourceforl\u00f8bsydelse, revalideringsydelse,\nledighedsydelse, midlertidig arbejdsmarkedsydelse,\nkontantydelse efter lov om kontantydelse, have v\u00e6ret i\ntilbud efter dette kapitel eller have v\u00e6ret ledige selvfors\u00f8rgende, jf. dog stk. 4, og\n3) som er omfattet af \u00a7 2, nr. 14, i en sammenlagt periode\np\u00e5 mere end 6 m\u00e5neder have modtaget ressourceforl\u00f8bsydelse efter kapitel 6b i lov om aktiv socialpolitik,\narbejdsl\u00f8shedsdagpenge eller sygedagpenge, jf. dog\nstk. 4.\nStk. 4. (Udeladt).\n\u00a7 52. Tilbud om ans\u00e6ttelse med l\u00f8ntilskud gives\n1) med henblik p\u00e5 opl\u00e6ring og genoptr\u00e6ning af faglige,\nsociale eller sproglige kompetencer af personer, der er\nomfattet af \u00a7 2, nr. 1-5 og 11-14,\n2) med henblik p\u00e5 opn\u00e5else eller fastholdelse af besk\u00e6ftigelse for personer, der er omfattet af \u00a7 2, nr. 6, og\n3) med henblik p\u00e5 indslusning p\u00e5 arbejdsmarkedet af personer, der er omfattet af \u00a7 2, nr. 8.\nVarighed\n\u00a7 53. For personer, der er omfattet af \u00a7 2, nr. 1, kan et\ntilbud om ans\u00e6ttelse med l\u00f8ntilskud hos offentlige arbejdsgivere gives i op til 4 m\u00e5neder og hos private arbejdsgivere\ni op til 6 m\u00e5neder.\nStk. 2. For personer, der er omfattet af \u00a7 2, nr. 2, 3, 12 og\n13, kan et tilbud om ans\u00e6ttelse med l\u00f8ntilskud gives i op\ntil 6 m\u00e5neder.\nStk. 3-4. (Udeladt).\nL\u00f8n- og arbejdsvilk\u00e5r\n\u00a7 54. Ved ans\u00e6ttelse med l\u00f8ntilskud hos private arbejdsgivere af personer, der er omfattet af \u00a7 2, nr. 1-3, 5 og 11-14,\nskal l\u00f8n- og arbejdsvilk\u00e5r v\u00e6re overenskomstm\u00e6ssige eller\nde for tilsvarende arbejde s\u00e6dvanligt g\u00e6ldende.\n\u00a7 55. Ved ans\u00e6ttelse med l\u00f8ntilskud hos offentlige\narbejdsgivere af personer, der er omfattet af \u00a7 2, nr. 1-3,\n5 og 11-14, skal l\u00f8n- og arbejdsvilk\u00e5r v\u00e6re overenskomstm\u00e6ssige, jf. dog stk. 2-6.\nStk. 2. L\u00f8nnen udg\u00f8r 121,47 kr. pr. time (2015-niveau)\neksklusive feriepenge m.v.\nStk. 3. Ved ans\u00e6ttelse af personer, der er omfattet af\n\u00a7 2, nr. 1, skal l\u00f8nnen til personen efter fradrag af arbejdsmarkedsbidrag ligge p\u00e5 niveau med personens individuelle\ndagpenge efter lov om arbejdsl\u00f8shedsforsikring m.v..\nStk. 4. Ved ans\u00e6ttelse af personer, der er omfattet af\n\u00a7 2, nr. 2, 3 og 11-14, skal l\u00f8nnen til personen efter fradrag\naf arbejdsmarkedsbidrag under hele ans\u00e6ttelsesforholdet\nligge p\u00e5 niveau med personens samlede individuelle hj\u00e6lp\nefter lov om aktiv socialpolitik ved ans\u00e6ttelsesforholdets\np\u00e5begyndelse.\nStk. 5. Den offentlige arbejdsgiver fasts\u00e6tter arbejdstiden\ni det enkelte tilbud under hensyn til l\u00f8nnen, jf. stk. 3 og 4.\nAntallet af arbejdstimer rundes op til n\u00e6rmeste hele antal\ntimer. Ved ans\u00e6ttelsesforholdets p\u00e5begyndelse fasts\u00e6ttes\narbejdstiden for hele perioden.\nStk. 6. Ved ans\u00e6ttelse af en person, der er omfattet af\n\u00a7 2, nr. 5, fasts\u00e6ttes arbejdstiden efter aftale mellem kommunen, arbejdsgiveren og personen.\nStk. 7. Besk\u00e6ftigelsesministeren kan fasts\u00e6tte regler\nom, at l\u00f8nnen og arbejdstiden neds\u00e6ttes, hvis personen\nhar ordin\u00e6r besk\u00e6ftigelse.\n\u00a7 56. Ved ans\u00e6ttelse med l\u00f8ntilskud af personer, der\ner omfattet af \u00a7 2, nr. 4, skal l\u00f8nnen som minimum svare\ntil den mindste overenskomstm\u00e6ssige p\u00e5 det aktuelle\n\nans\u00e6ttelsesomr\u00e5de eller den for tilsvarende arbejde s\u00e6dvanlig g\u00e6ldende og arbejdsvilk\u00e5rene svare til de overenskomstm\u00e6ssige eller de for tilsvarende arbejde s\u00e6dvanlig\ng\u00e6ldende.\nStk. 2. Ved ans\u00e6ttelse med l\u00f8ntilskud i elev- eller l\u00e6rlingeforl\u00f8b af personer, der er omfattet af \u00a7 2, nr. 4, og\nsom p\u00e5 grund af omfattende psykiske, fysiske eller sociale\nproblemer alene er i stand til at yde en meget begr\u00e6nset\narbejdsindsats, skal l\u00f8nnen svare til den mindste overenskomstm\u00e6ssige elev- eller l\u00e6rlingel\u00f8n og arbejdsvilk\u00e5rene\nsvare til de overenskomstm\u00e6ssige eller de for tilsvarende\narbejde s\u00e6dvanlig g\u00e6ldende, jf. dog stk. 3.\nStk. 3. Jobcenteret kan efter en konkret og individuel vurdering beslutte, at l\u00f8nnen til personer omfattet af stk. 2 som\nminimum skal svare til den mindste overenskomstm\u00e6ssige\nl\u00f8n p\u00e5 det aktuelle ans\u00e6ttelsesomr\u00e5de eller den for tilsvarende arbejde s\u00e6dvanlig g\u00e6ldende.\n\u00a7 57. Ved ans\u00e6ttelse med l\u00f8ntilskud af personer, der\ner omfattet af \u00a7 2, nr. 6, fasts\u00e6ttes l\u00f8n- og arbejdsvilk\u00e5r,\nherunder arbejdstiden, ved aftale mellem arbejdsgiveren\nog personen. Dette skal ske i samarbejde med de faglige\norganisationer.\n\u00a7 58. Ved ans\u00e6ttelse med l\u00f8ntilskud af personer, der er\nomfattet af \u00a7 2, nr. 8, skal l\u00f8n- og arbejdsvilk\u00e5r v\u00e6re overenskomstm\u00e6ssige eller de for tilsvarende arbejde s\u00e6dvanligt g\u00e6ldende.\n\u00a7 59. Personer, der ans\u00e6ttes med l\u00f8ntilskud, er i \u00f8vrigt\nomfattet af den lovgivning, der g\u00e6lder for l\u00f8nmodtagere.\nStk. 2. Besk\u00e6ftigelsesministeren kan fasts\u00e6tte undtagelser fra stk. 1.\nMerbesk\u00e6ftigelse\n\u00a7 60. Forud for ans\u00e6ttelse med l\u00f8ntilskud skal sp\u00f8rgsm\u00e5let om ans\u00e6ttelsen have v\u00e6ret dr\u00f8ftet mellem virksomheden og repr\u00e6sentanter for virksomhedens ansatte.\n\u00a7 61. Ans\u00e6ttelse med l\u00f8ntilskud af personer, der er omfattet af \u00a7 2, nr. 1-3, 5 og 11-14, skal medf\u00f8re en nettoudvidelse af antallet af ansatte hos vedkommende arbejdsgiver. Ved nettoudvidelse forst\u00e5s merbesk\u00e6ftigelse i forhold\ntil virksomhedens normale besk\u00e6ftigelse.\nStk. 2. Betingelsen om merbesk\u00e6ftigelse p\u00e5ses af\narbejdsgiveren og de ansatte i f\u00e6llesskab. Uenighed om\nbetingelsen om merbesk\u00e6ftigelse afg\u00f8res efter de g\u00e6ldende fagretlige regler om m\u00e6gling og eventuel voldgift.\nFor private arbejdsgivere, der ikke er omfattet af kollektiv\noverenskomst, afg\u00f8r det regionale arbejdsmarkedsr\u00e5d, jf.\nkapitel 5 i lov om organisering og underst\u00f8ttelse af besk\u00e6ftigelsesindsatsen m.v., administrativt endeligt, om betingelsen om merbesk\u00e6ftigelse er opfyldt.\n\u00a7 62. Der skal i s\u00e5vel private som offentlige virksomheder v\u00e6re et rimeligt forhold mellem antallet af ansatte uden\nl\u00f8ntilskud og antallet af ansatte med l\u00f8ntilskud efter dette\nkapitel samt personer i virksomhedspraktik.\nL\u00f8ntilskud\n\u00a7 63. Ved ans\u00e6ttelse efter dette kapitel udbetales der et\nl\u00f8ntilskud til arbejdsgiveren.\nStk. 2. (Udeladt).\n\u00a7 64. Fasts\u00e6ttelse af, hvilken l\u00f8ntilskudssats efter \u00a7 63\nder skal udbetales, sker efter en konkret vurdering af personens evner og foruds\u00e6tninger for at deltage i arbejdet i\nsamme omfang som de \u00f8vrige ansatte, jf. dog stk. 2-7. Ved\nKLE 15.20.03G01 AB 201L (01\/2018)\n\nUdarbejdet af KL\n\nSide 2 af 8\n\n\fans\u00e6ttelse af personer, der er omfattet af \u00a7 2, nr. 4, foretages vurderingen efter de regler, der er fastsat i medf\u00f8r af\n\u00a7 31, stk. 1, 4. pkt., om krav til unders\u00f8gelse af arbejdsevne.\nStk. 2-8. (Udeladt).\n\u00a7 65. Udbetaling af tilskud m\u00e5 ikke v\u00e6re konkurrenceforvridende.\n\u00a7 66. Til personer, der er omfattet af \u00a7 2, nr. 1-5 og 11-14,\nkan der ved ans\u00e6ttelse med l\u00f8ntilskud ydes befordringsgodtg\u00f8relse efter \u00a7 82.\n\u00a7 67. I forbindelse med tilbud om ans\u00e6ttelse med l\u00f8ntilskud kan der ydes tilskud efter kapitel 14 til hj\u00e6lpemidler,\nherunder til k\u00f8b af arbejdsredskaber, jf. \u00a7\u00a7 76 og 77.\nKapitel 13\nFleksjob mv.\n\u00a7 69. Jobcenteret s\u00f8rger for, at personer under folkepensionsalderen, jf. \u00a7 1a i lov om social pension, med varige\nog v\u00e6sentlige begr\u00e6nsninger i arbejdsevnen, jf. \u00a7 2, nr. 7,\nhar mulighed for\n1) ans\u00e6ttelse hos private eller offentlige arbejdsgivere i\nfleksjob efter \u00a7 70 eller\n2) st\u00f8tte til at fastholde besk\u00e6ftigelsen i egen virksomhed\nefter \u00a7 70g.\nStk. 2. Besk\u00e6ftigelsesministeren kan under hensyn til\nDanmarks internationale forpligtelser fasts\u00e6tte regler om,\nat der inden for visse erhvervsomr\u00e5der ikke er adgang til at\nbesk\u00e6ftige personer efter stk. 1.\nStk. 3. Fleksjob kan alene oprettes hos en arbejdsgiver\nmed hjemsted i Danmark.\nStk. 4. (Udeladt).\n\u00a7 70. Jobcenteret giver tilbud om fleksjob til personer, som\nikke modtager f\u00f8rtidspension efter lov om social pension\neller lov om h\u00f8jeste, mellemste, forh\u00f8jet almindelig og almindelig f\u00f8rtidspension m.v., og som ikke kan opn\u00e5 eller fastholde besk\u00e6ftigelse p\u00e5 normale vilk\u00e5r p\u00e5 arbejdsmarkedet.\nStk. 2. Jobcenteret kan endvidere give tilbud om fleksjob til\npersoner, der aktuelt har en meget begr\u00e6nset arbejdsevne,\nhvis der er mulighed for, at deres arbejdsevne inden for en\nrimelig periode kan udvikles.\nStk. 3. Fleksjob kan f\u00f8rst tilbydes, n\u00e5r alle relevante tilbud\nefter denne lov samt andre foranstaltninger, herunder eventuelt fors\u00f8g p\u00e5 omplacering p\u00e5 arbejdspladsen, har v\u00e6ret\nafpr\u00f8vet for at bringe eller fastholde den p\u00e5g\u00e6ldende i ordin\u00e6r besk\u00e6ftigelse. Undtaget herfra er tilf\u00e6lde, hvor det er\n\u00e5benbart form\u00e5lsl\u00f8st at gennemf\u00f8re de n\u00e6vnte foranstaltninger forud for visitationen.\n\u00a7 70a. Grundlaget for en afg\u00f8relse om fleksjob best\u00e5r af\nrehabiliteringsplanens forberedende del, som har v\u00e6ret\nbehandlet i et rehabiliteringsteam, jf. \u00a7 30a og kapitel 2 i lov\nom organisering og underst\u00f8ttelse af besk\u00e6ftigelsesindsatsen m.v. Rehabiliteringsplanen skal indeholde f\u00f8lgende:\n1) Dokumentation for, at personens ressourcer og udfordringer er fuldt afklarede i forhold til uddannelse og\nbesk\u00e6ftigelse,\n2) dokumentation for, at alle relevante indsatser efter\ndenne lov samt andre foranstaltninger har v\u00e6ret afpr\u00f8vet for at bringe eller fastholde den p\u00e5g\u00e6ldende i ordin\u00e6r besk\u00e6ftigelse,\n3) dokumentation for, at den p\u00e5g\u00e6ldendes arbejdsevne\nanses for varigt og v\u00e6sentligt begr\u00e6nset og ikke kan\nanvendes til at opn\u00e5 eller fastholde besk\u00e6ftigelse p\u00e5\nnormale vilk\u00e5r, og\n4) dokumentation for, at den p\u00e5g\u00e6ldende har v\u00e6ret ansat\nunder de sociale kapitler m.v., jf. \u00a7 70b, i mindst 12\n\nm\u00e5neder, hvis personen skal ans\u00e6ttes i fleksjob p\u00e5 den\nhidtidige arbejdsplads.\nStk. 2. I en fors\u00f8gsperiode fra den 1. juli 2016 til og med\nden 30. juni 2019 indhenter jobcenteret, hvis personen i forbindelse med en afg\u00f8relse om fleksjob afviser at modtage\nl\u00e6gebehandling, jf. \u00a7 11, stk. 1, nr. 2, i lov om retssikkerhed\nog administration p\u00e5 det sociale omr\u00e5de, en udtalelse fra\nsundhedskoordinatoren om, hvorvidt en anden behandling kan anbefales, jf. \u00a7 15, stk. 2, i lov om organisering og\nunderst\u00f8ttelse af besk\u00e6ftigelsesindsatsen m.v.\nStk. 3-4. (Udeladt).\n\u00a7 71. Arbejdsgiveren betaler l\u00f8nnen til den ansatte i\nfleksjob.\nStk. 2. Tilskud til l\u00f8nnen udbetales til arbejdsgiveren. Tilskuddet er halvdelen eller totredjedele af l\u00f8nnen, afh\u00e6ngigt af graden af den nedsatte arbejdsevne.\nStk. 3. Tilskuddet beregnes af l\u00f8nnen med till\u00e6g af udgifter til arbejdsgiverbidrag til ATP samt eventuelle udgifter\ntil andre arbejdsgiverbidrag. Tilskuddet kan ikke overstige\nhalvdelen eller totredjedele af den mindste overenskomstm\u00e6ssige timel\u00f8n p\u00e5 det aktuelle ans\u00e6ttelsesomr\u00e5de\neller af den l\u00f8n, som s\u00e6dvanligvis g\u00e6lder for tilsvarende\narbejde, med till\u00e6g af udgifter til arbejdsgiverbidrag til ATP\nsamt eventuelle udgifter til andre arbejdsgiverbidrag. Tilskuddet til l\u00f8nnen kan dog h\u00f8jst beregnes ud fra et bel\u00f8b\np\u00e5 395.000 kr. (2006-niveau) p\u00e5 \u00e5rsbasis eller 205,30 kr.\n(2006-niveau) p\u00e5 timebasis.\nStk. 4. Tilskuddet efter stk. 3 neds\u00e6ttes med det bel\u00f8b,\nsom arbejdsgiveren har ret til efter lov om sygedagpenge,\nlov om ret til orlov og dagpenge ved barsel og lov om\naktiv socialpolitik. Besk\u00e6ftigelsesministeren kan fasts\u00e6tte\nregler herom.\nStk. 5. (Udeladt).\n\u00a7 72. N\u00e5r jobcenteret har givet tilbud om fleksjob, fasts\u00e6ttes l\u00f8n og \u00f8vrige arbejdsvilk\u00e5r, herunder arbejdstiden,\nsom udgangspunkt efter de kollektive overenskomster p\u00e5\nans\u00e6ttelsesomr\u00e5det, herunder efter de sociale kapitler. I\nikke overenskomstd\u00e6kket ans\u00e6ttelse skal overenskomsten p\u00e5 sammenlignelige omr\u00e5der g\u00e6lde. Fasts\u00e6ttelse af\nl\u00f8n og \u00f8vrige arbejdsvilk\u00e5r skal ske i samarbejde med de\nfaglige organisationer.\nStk. 2. Jobcenteret skal give tilbud om fleksjob p\u00e5 fuld tid,\nmedmindre personen foretr\u00e6kker deltidsans\u00e6ttelse eller\ner omfattet af bestemmelsen i stk. 3.\nStk. 3. Jobcenteret skal give tilbud om fleksjob p\u00e5 deltid,\nhvis den seneste ordin\u00e6re besk\u00e6ftigelse forud for visitationen til fleksjob var deltidsbesk\u00e6ftigelse og personen i den\nseneste periode p\u00e5 sammenlagt 12 m\u00e5neder med besk\u00e6ftigelse har v\u00e6ret deltidsbesk\u00e6ftiget. Som deltidsbesk\u00e6ftigelse betragtes besk\u00e6ftigelse, hvis varighed over en\nperiode p\u00e5 4 uger i gennemsnit er h\u00f8jst 30 timer om ugen.\nStk. 4. Personer omfattet af stk. 3 kan f\u00e5 tilbud om fleksjob\np\u00e5 et antal timer svarende til den seneste ordin\u00e6re ans\u00e6ttelse p\u00e5 deltid.\nStk. 5. Personer, der er omfattet af stk. 3, har dog ret til et\ntilbud om fleksjob p\u00e5 fuld tid, hvis personen godtg\u00f8r, at deltidsbesk\u00e6ftigelsen har v\u00e6ret begrundet i forhold, der ogs\u00e5\ner \u00e5rsag til visitationen til fleksjob.\nStk. 6. Personer, der er omfattet af stk. 3, har endvidere ret\ntil et tilbud om fleksjob p\u00e5 fuld tid, hvis personen kommer\nud for samlivsoph\u00f8r eller andre \u00e6ndringer i sine personlige\nforhold.\n\u00a7 73. Personer, der er ansat i fleksjob, bevarer ret til tilskuddet til fleksjob ved flytning til en anden kommune.\nStk. 2. (Udeladt).\nKLE 15.20.03G01 AB 201L (01\/2018)\n\nUdarbejdet af KL\n\nSide 3 af 8\n\n\fKontaktforl\u00f8b, selvvalgt uddannelse og andre akt\u00f8rer,\ncv mv.\n\u00a7 73a. For personer, der er visiteret til fleksjob, og som\nmodtager ledighedsydelse efter lov om aktiv socialpolitik,\ntilrettel\u00e6gges og gennemf\u00f8res der et individuelt kontaktforl\u00f8b, med henblik p\u00e5 at personen hurtigst muligt kommer\ni fleksjob.\nStk. 2. Under kontaktforl\u00f8bet skal der afholdes individuelle jobsamtaler med personen, senest hver gang personen i sammenlagt 3 m\u00e5neder har modtaget ledighedsydelse regnet f\u00f8rste gang fra visitationen til fleksjob. Der\nskal under jobsamtalen f\u00f8lges op p\u00e5, om personen er aktivt\narbejdss\u00f8gende. Perioder med ledighedsydelse under\nbarsel medregnes ikke. Samtalen afholdes ved personligt\nfremm\u00f8de, jf. dog \u00a7 21f.\nStk. 3-6. (Udeladt).\n\u00a7 73b. En person, der er visiteret til fleksjob, kan i op til 6\nuger deltage i jobrettet uddannelse i form af kurser inden\nfor en bestemt erhvervsgruppe. Kurser inden for de mulige\nerhvervsgrupper fremg\u00e5r af en positivliste, jf. \u00a7 26a, stk. 8.\nRetten g\u00e6lder for\n1) personer, der ikke har en erhvervsrettet uddannelse,\nder med hensyn til niveau og varighed overstiger en\nerhvervsuddannelse eller anden uddannelse, der kan\nsidestilles med en erhvervsuddannelse, og\n2) personer, der ikke har en videreg\u00e5ende uddannelse, der\nmed hensyn til niveau og varighed overstiger en uddannelse p\u00e5 erhvervsakademiniveau, og som samtidig har\nen erhvervsuddannelse eller anden uddannelse, der\nkan sidestilles med en erhvervsuddannelse.\nStk. 2. Uddannelsen kan tidligst p\u00e5begyndes efter 5\nugers sammenlagt ledighed, og den skal v\u00e6re afsluttet\ninden for de f\u00f8rste 9 m\u00e5neders sammenlagt ledighed. Det\ner dog muligt for en person, der har p\u00e5begyndt et kursus\neller et uddannelsesforl\u00f8b inden for en erhvervsgruppe i\nen opsigelsesperiode, at forts\u00e6tte med kurset eller uddannelsesforl\u00f8bet som jobrettet uddannelse i op til 6 uger fra\nf\u00f8rste dag med ledighedsydelse. Det er en foruds\u00e6tning, at\ndet kan tages som jobrettet uddannelse.\nStk. 3. Kursusprisen for videreg\u00e5ende uddannelser efter\npositivlisten m\u00e5 ikke overstige et prisloft p\u00e5 151.234,50\nkr. eksklusive moms pr. \u00e5rselev svarende til 3.780,86 kr.\npr. fuldtidsuge (2015-niveau). Prisloftet reguleres en gang\n\u00e5rligt den 1. januar med satsreguleringsprocenten, jf. lov\nom en satsreguleringsprocent.\nStk. 4. Under uddannelsen modtager personen den\nydelse, som den p\u00e5g\u00e6ldende er berettiget til i henhold til\nlov om aktiv socialpolitik.\nStk. 5. N\u00e5r en person har v\u00e6ret i fleksjob i sammenlagt 9\nm\u00e5neder inden for de seneste 18 m\u00e5neder, har personen\n\nigen ret til jobrettet uddannelse efter stk. 1.\nStk. 6. Ordningen administreres efter reglerne i lov om\nbetaling for visse uddannelsesaktiviteter i forbindelse med\nlov om en aktiv besk\u00e6ftigelsesindsats m.m.\nStk. 7. Besk\u00e6ftigelsesministeren kan fasts\u00e6tte regler om\nst\u00f8tte til d\u00e6kning af deltagerbetaling, til betaling af kost og\nlogi og til befordringsgodtg\u00f8relse under deltagelse i uddannelse.\nStk. 8. (Udeladt).\n\u00a7 73c. Personer, der er visiteret til fleksjob, har ret til at\nblive henvist til anden akt\u00f8r med henblik p\u00e5 etablering af\nfleksjob, n\u00e5r personen har modtaget ledighedsydelse i 6\nm\u00e5neder inden for 9 m\u00e5neder efter visitationen til fleksjob.\nDet samme g\u00e6lder, n\u00e5r personen har v\u00e6ret i fleksjob eller\nordin\u00e6r besk\u00e6ftigelse i 9 m\u00e5neder inden for 18 m\u00e5neder\nog derefter har modtaget ledighedsydelse i 6 m\u00e5neder\ninden for 9 m\u00e5neder. Perioder med ydelse under barsel\nmedregnes ikke.\nStk. 2. Personer, der er visiteret til fleksjob, og som\njobcenteret har vurderet fortsat opfylder betingelserne for\nfleksjob, jf. \u00a7 74c i lov om aktiv socialpolitik, skal henvises til\nanden akt\u00f8r med henblik p\u00e5 etablering af fleksjob, n\u00e5r personen har modtaget ledighedsydelse i 12 m\u00e5neder inden\nfor 18 m\u00e5neder efter visitationen til fleksjob. Det samme\ng\u00e6lder, n\u00e5r personen har v\u00e6ret i fleksjob eller ordin\u00e6r\nbesk\u00e6ftigelse i 9 m\u00e5neder inden for 18 m\u00e5neder og derefter har modtaget ledighedsydelse i 12 m\u00e5neder inden for\n18 m\u00e5neder. Perioder med ydelse under barsel medregnes\nikke.\nStk. 3. Personen skal have mulighed for at v\u00e6lge mellem\nflere akt\u00f8rer.\nStk. 4. Jobcenteret skal vejlede om retten til at blive henvist til anden akt\u00f8r efter stk. 1 og om henvisningen til anden\nakt\u00f8r efter stk. 2.\nArbejdsredskaber m.v.\n\u00a7 74. Jobcenteret kan give en person, der er ansat eller\nsom skal ans\u00e6ttes i fleksjob, hj\u00e6lp til arbejdsredskaber\nog mindre arbejdspladsindretninger samt hj\u00e6lp til kortvarige kurser, n\u00e5r hj\u00e6lpen har afg\u00f8rende betydning for,\nat den p\u00e5g\u00e6ldende kan fastholde eller opn\u00e5 ans\u00e6ttelse\ni fleksjob. Det er endvidere en foruds\u00e6tning, at arbejdsredskabet eller arbejdspladsindretningen kompenserer for den\np\u00e5g\u00e6ldendes begr\u00e6nsninger i arbejdsevnen.\nStk. 2. Jobcenteret giver hj\u00e6lp efter stk. 1, n\u00e5r hj\u00e6lp efter\nanden lovgivning ikke er tilstr\u00e6kkelig til at kompensere for\nden p\u00e5g\u00e6ldendes begr\u00e6nsninger i arbejdsevnen.\nStk. 3. Jobcenteret giver hj\u00e6lp efter stk. 1 uden hensyn\ntil ans\u00f8gerens og \u00e6gtef\u00e6llens indt\u00e6gts- og formueforhold.\n\nUddrag af bekendtg\u00f8relse om en aktiv besk\u00e6ftigelsesindsats\nKapitel 10\nAns\u00e6ttelse med l\u00f8ntilskud\nOffentlige arbejdsgivere\n\u00a7 77. Ved ans\u00e6ttelse med l\u00f8ntilskud efter lov om en aktiv\nbesk\u00e6ftigelsesindsats forst\u00e5s ved offentlige arbejdsgivere\n1) kommuner, regioner og kommunale f\u00e6llesskaber,\n2) statsinstitutioner og\n3) organisationer, foreninger, selskaber, institutioner og\nlignende, hvis udgifter d\u00e6kkes med mindst 50 pct. af\noffentlige tilskud.\nStk. 2. For personer, der er omfattet af \u00a7 1, nr. 1, kan\njobcenteret efter indhentet udtalelse fra det regionale\narbejdsmarkedsr\u00e5d i helt s\u00e6rlige tilf\u00e6lde fravige bestemmelsen i stk. 1, nr. 3.\n\nS\u00e6rlige krav\n\u00a7 78. Ans\u00e6ttelse med l\u00f8ntilskud hos private arbejdsgivere kan ikke tilbydes en person i en virksomhed, der ejes\naf dennes \u00e6gtef\u00e6lle, registrerede partner eller samlever.\nStk. 2. Ans\u00e6ttelse med l\u00f8ntilskud hos private og offentlige arbejdsgivere kan ikke tilbydes en person i den virksomhed, hvor personen senest har v\u00e6ret ansat, herunder\nhvis ans\u00e6ttelsen har v\u00e6ret med offentligt tilskud efter lov\nom en aktiv besk\u00e6ftigelsesindsats.\nL\u00f8n og arbejdsvilk\u00e5r\n\u00a7 80. N\u00e5r et ans\u00e6ttelsesforhold med l\u00f8ntilskud indg\u00e5s,\noprettes der en ans\u00e6ttelseskontrakt eller et ans\u00e6ttelsesbrev, hvori l\u00f8n og arbejdsvilk\u00e5r samt forventet tilskudspeKLE 15.20.03G01 AB 201L (01\/2018)\n\nUdarbejdet af KL\n\nSide 4 af 8\n\n\friode anf\u00f8res. Ans\u00e6ttelsesforholdet kan i alle tilf\u00e6lde kun\nbringes til oph\u00f8r i overensstemmelse med g\u00e6ldende overenskomster og lovgivning. Betaling af den fulde l\u00f8nudgift\np\u00e5hviler ans\u00e6ttelsesstedet.\n\u00a7 81. Ved ans\u00e6ttelse med l\u00f8ntilskud hos offentlige\narbejdsgivere af personer, der er omfattet af \u00a7 1, nr. 1-3,\n5 og 11-14, udg\u00f8r l\u00f8nnen 122,80 kr. (2016-niveau) pr.\narbejdstime, eksklusiv feriegodtg\u00f8relse, ferietill\u00e6g og\neventuel s\u00f8gnehelligdagsbetaling.\nStk. 2. Timel\u00f8nnen beregnes p\u00e5 baggrund af den maksimale dagpengesats pr. m\u00e5ned divideret med 160,33 timer\ntillagt arbejdsmarkedsbidrag og reguleres en gang om \u00e5ret\npr. 1. januar. Den regulerede timel\u00f8n udmeldes af Styrelsen\nfor Arbejdsmarked og Rekruttering.\nStk. 3. Ud over l\u00f8nnen pr. arbejdstime ydes kun\n1) omkostningsd\u00e6kkende ydelser,\n2) arbejdstidsbestemte till\u00e6g og\n3) arbejdsbestemte till\u00e6g, der ikke er en fast p\u00e5regnelig\ndel af l\u00f8nnen.\nStk. 4. Ved ans\u00e6ttelse af en person, der er omfattet af\n\u00a7 1, nr.1, skal l\u00f8nnen til personen efter fradrag af arbejdsmarkedsbidrag ligge p\u00e5 niveau med personens individuelle\ndagpenge efter lov om arbejdsl\u00f8shedsforsikring m.v..\nStk. 5. Ved ans\u00e6ttelse af en person, der er omfattet af\n\u00a7 1, nr. 2, 3 og 11-14, skal l\u00f8nnen til personen efter fradrag\naf arbejdsmarkedsbidrag ligge p\u00e5 niveau med personens\nsamlede individuelle hj\u00e6lp efter \u00a7\u00a7 22-25, 34, 68 og 69j i\nlov om aktiv socialpolitik. Ved fasts\u00e6ttelse af den samlede\nl\u00f8n omregnes den s\u00e6rlige st\u00f8tte efter \u00a7 34 i lov om aktiv\nsocialpolitik til en skattepligtig indkomst ved at dividere\nmed 0,6. L\u00f8nnen beregnes p\u00e5 baggrund af foreg\u00e5ende\nm\u00e5neds hj\u00e6lp. Hvis personen ikke har modtaget hj\u00e6lp den\nforeg\u00e5ende m\u00e5ned, skal l\u00f8nnen beregnes p\u00e5 baggrund af\nden forventede hj\u00e6lp for den kommende m\u00e5ned.\nStk. 6. Hvis der til ans\u00e6ttelsen er tilknyttet en overenskomstm\u00e6ssig pensionsordning, indbetaler arbejdsgiveren\ntil denne eget- og arbejdsgiverbidrag beregnet p\u00e5 grundlag\naf den overenskomstm\u00e6ssige timel\u00f8n.\n\u00a7 82. Den offentlige arbejdsgiver fasts\u00e6tter arbejdstiden\ni det enkelte tilbud under hensyn til personens individuelle\ndagpenge, uddannelses- eller kontanthj\u00e6lp eller integrationsydelse, samt under hensyn til timel\u00f8nnen, jf. \u00a7 81, stk. 1.\nAntallet af arbejdstimer rundes op til n\u00e6rmeste hele antal\ntimer. Den samlede l\u00f8n beregnes ud fra det oprundede\ntimetal. For personer, der er omfattet af \u00a7 1, nr. 1, og som\ner deltidsforsikrede, kan deltagelsen ikke have et omfang,\nder overstiger normal fuld arbejdstid pr. uge for deltidsforsikrede. Ved ans\u00e6ttelsesforholdets p\u00e5begyndelse fasts\u00e6ttes arbejdstiden for hele ans\u00e6ttelsesperioden. Ved ans\u00e6ttelser hen over \u00e5rsskiftet reguleres timel\u00f8nnen i overensstemmelse med beregningen i \u00a7 81, stk. 2.\nStk. 2. Eventuelt over- og merarbejde skal afspadseres\nog beregnes p\u00e5 grundlag af den i \u00a7 81, stk. 1, fastsatte\ntimebetaling med de procenttill\u00e6g m.v., der f\u00f8lger af den\np\u00e5g\u00e6ldende overenskomst.\nStk. 3. Den ugentlige arbejdstid neds\u00e6ttes, hvis personen har ordin\u00e6r besk\u00e6ftigelse som l\u00f8nmodtager i mere\nend 5 timer ugentligt. For hver times ordin\u00e6r besk\u00e6ftigelse\nudover 5 timer ugentligt neds\u00e6ttes den ugentlige arbejdstid i tilbuddet med \u00e9n time.\nStk. 4. Personen skal oplyse jobcenteret om omfang af og\neventuelle \u00e6ndringer i den ordin\u00e6re besk\u00e6ftigelse.\nStk. 5. Arbejdsvilk\u00e5rene skal i \u00f8vrigt svare til de overenskomstm\u00e6ssige eller de for tilsvarende arbejde s\u00e6dvanligt\ng\u00e6ldende.\nStk. 6. (Udeladt).\n\nOpf\u00f8lgning ved sygdom\n\u00a7 83. N\u00e5r en person, der er omfattet af \u00a7 1, nr. 1-3, 5 og\n11-14, og som er ansat med l\u00f8ntilskud, er frav\u00e6rende p\u00e5\ngrund af sygdom, skal den ansatte p\u00e5 den f\u00f8rste sygedag\ngive meddelelse til arbejdsgiveren herom.\nStk. 2. Arbejdsgiveren vurderer, om sygemeldingen giver\nanledning til at give jobcenteret meddelelse om frav\u00e6ret.\nVed vurderingen indg\u00e5r \u00e5rsagen til og omfanget og hyppigheden af den ansattes eventuelle tidligere sygemeldinger.\nAns\u00e6ttelse med l\u00f8ntilskud i udlandet\n\u00a7 85. Til en person, der er omfattet af \u00a7 1, nr. 1, kan tilbud\nom ans\u00e6ttelse med l\u00f8ntilskud gives i udlandet, n\u00e5r\n1) ans\u00e6ttelse sker hos en arbejdsgiver\/organisation med\nhjemsted i Danmark,\n2) ans\u00e6ttelsen er frivillig for personen,\n3) der ydes danske overenskomstm\u00e6ssige l\u00f8n- og arbejdsvilk\u00e5r, jf. dog \u00a7 81, stk. 1, og\n4) den ansatte er sikret hjemrejse.\nMerbesk\u00e6ftigelse\n\u00a7 86. Ans\u00e6ttelse med l\u00f8ntilskud af personer, der er\nomfattet af \u00a7 1, nr. 1-3, 5 og 11-14, skal medf\u00f8re en nettoudvidelse af antallet af ansatte hos vedkommende arbejdsgiver.\nStk. 2. Ved nettoudvidelse forst\u00e5s merbesk\u00e6ftigelse i forhold til det gennemsnitlige antal i de foreg\u00e5ende 12 m\u00e5neder, og at ans\u00e6ttelsen ikke sker i en stilling, der er blevet\nledig ved afskedigelse eller fratr\u00e6delse af en ansat uden\nst\u00f8tte inden for de foreg\u00e5ende 3 m\u00e5neder, jf. dog \u00a7 89,\nstk. 2. Ved opg\u00f8relsen af antallet af ordin\u00e6rt ansatte medregnes alle besk\u00e6ftigede uden hensyn til arbejdstidens\nl\u00e6ngde. Der skal dog ikke medregnes ansatte med offentligt tilskud og personer, der er ansat i henhold til en ans\u00e6ttelsesaftale, der er indg\u00e5et for et bestemt tidsrum eller med\nhenblik p\u00e5 en bestemt arbejdsopgave.\nStk. 3. Virksomheden afgr\u00e6nses som udgangspunkt som\nen arbejdsplads med selvst\u00e6ndigt produktionsenhedsnummer (P-nummer), jf. lov om det centrale virksomhedsregister. S\u00e5fremt der er enighed mellem arbejdsgiveren og\nde ansatte herom, kan der ske en anden afgr\u00e6nsning. Der\nskal foreligge skriftlig tilkendegivelse om dette fra arbejdsgiveren og en medarbejderrepr\u00e6sentant, der er ansat p\u00e5\nden adresse (P-nummer), hvor ans\u00e6ttelsen med l\u00f8ntilskud\nskal ske.\nStk. 4. Det betragtes som nettoudvidelse, hvis personen,\nder ans\u00e6ttes med l\u00f8ntilskud, afl\u00f8ser en fastansat, der\ner p\u00e5 orlov efter lov om v\u00e6rnepligtsorlov eller deltager i\nuddannelsesjobrotation, herunder efter lov om statens voksenuddannelsesst\u00f8tte.\nStk. 5. I virksomheder, hvor der er etableret eller aftalt\narbejdsfordelingsordninger, kan personen ikke ans\u00e6ttes\nmed l\u00f8ntilskud.\nStk. 6. Hvis en virksomhed kun har haft ansatte i en del af\nde foreg\u00e5ende 12 m\u00e5neder, beregnes det gennemsnitlige\nantal ansatte efter stk. 2 som et gennemsnit af antallet af\nansatte i de m\u00e5neder inden for de foreg\u00e5ende 12 m\u00e5neder,\nhvor der har v\u00e6ret ansatte.\n\u00a7 87. Ans\u00e6ttelse med l\u00f8ntilskud af personer, der er\nomfattet af \u00a7 1, nr. 4, 6 og 8, skal enten udg\u00f8re en nettoudvidelse, jf. \u00a7 86, eller stillingen skal v\u00e6re blevet ledig\nsom f\u00f8lge af\n1) frivillig afgang,\n2) afgang p\u00e5 grund af alder,\n3) frivillig reduktion af arbejdstiden, eller\n4) afskedigelse p\u00e5 grund af forseelse.\n\nKLE 15.20.03G01 AB 201L (01\/2018)\nUdarbejdet af KL\n\nSide 5 af 8\n\n\f\u00a7 88. P\u00e5 private ans\u00e6ttelsesomr\u00e5der p\u00e5ses betingelsen\nom merbesk\u00e6ftigelse af virksomheden og de ansatte i f\u00e6llesskab. Til brug herfor skal arbejdsgiveren give repr\u00e6sentanter for de ansatte alle n\u00f8dvendige oplysninger.\nStk. 2. P\u00e5 private ans\u00e6ttelsesomr\u00e5der, der er omfattet\naf en kollektiv overenskomst, afg\u00f8res uenighed om betingelsen om merbesk\u00e6ftigelse efter de g\u00e6ldende fagretlige\nregler om m\u00e6gling og eventuel voldgift ved uenighed af\nfaglig karakter. Det regionale arbejdsmarkedsr\u00e5d underrettes af parterne om udfaldet af den fagretlige behandling.\nStk. 3. For private arbejdsgivere, der ikke er omfattet\naf kollektiv overenskomst, afg\u00f8r det regionale arbejdsmarkedsr\u00e5d administrativt endeligt, om betingelsen om\nmerbesk\u00e6ftigelse er opfyldt. Opg\u00f8relsen foretages p\u00e5\ngrundlag af reglerne i bekendtg\u00f8relse om virksomhedsbegreb\/arbejdssted og om opg\u00f8relse af antal l\u00f8nmodtagere\nefter lov om varsling m.v. i forbindelse med afskedigelser\naf st\u00f8rre omfang.\nStk. 4. I private virksomheder, hvor der ikke er nogen\nansatte, p\u00e5ses betingelsen om merbesk\u00e6ftigelse af\njobcenteret.\n\u00a7 89. P\u00e5 offentlige ans\u00e6ttelsesomr\u00e5der p\u00e5ses betingelsen om merbesk\u00e6ftigelse af ans\u00e6ttelsesmyndigheden og\nde ansatte i f\u00e6llesskab. Til brug herfor skal arbejdsgiveren\ngive repr\u00e6sentanter for de ansatte alle n\u00f8dvendige oplysninger.\nStk. 2. Vurderingen af, om betingelsen om\nmerbesk\u00e6ftigelse er opfyldt, skal tage udgangspunkt i\nantallet af besk\u00e6ftigede som f\u00f8lge af budgettet for den\nenkelte offentlige virksomhed.\nStk. 3. Uenighed afg\u00f8res ved m\u00e6gling mellem de forhandlingsberettigede personaleorganisationer og ans\u00e6ttelsesmyndigheden og eventuelt ved voldgift. Voldgiftsretten sammens\u00e6ttes af to repr\u00e6sentanter udpeget af de\nforhandlingsberettigede personaleorganisationer og af to\nrepr\u00e6sentanter for ans\u00e6ttelsesmyndigheden. Parterne\nv\u00e6lger en opmand. Hvis der ikke opn\u00e5s enighed om valget\naf opmanden, skal parterne anmode arbejdsrettens formand om at udn\u00e6vne denne. Det regionale arbejdsmarkedsr\u00e5d underrettes af parterne om voldgiftsrettens afg\u00f8relse.\n\u00a7 90. P\u00e5 private ans\u00e6ttelsesomr\u00e5der skal det af arbejdsgiverens tilbud om at ans\u00e6tte en person med l\u00f8ntilskud\nfremg\u00e5\n1) om ans\u00e6ttelsesomr\u00e5det er omfattet af en kollektiv overenskomst,\n2) at repr\u00e6sentanter for de ansatte er blevet h\u00f8rt om\nans\u00f8gningen, og\n3) om de ansatte er positive overfor at medvirke til opfyldelse af form\u00e5let med ans\u00e6ttelsen.\nStk. 2. Af arbejdsgiverens tilbud skal det tillige fremg\u00e5, om\nder er enighed mellem arbejdsgiver og de ansatte om, at\nbetingelsen om merbesk\u00e6ftigelse er opfyldt. Hvis der ikke\ner enighed, og den private virksomhed ikke er omfattet af\nkollektiv overenskomst, skal de ansattes synspunkter endvidere fremg\u00e5.\nStk. 3. Forud for etableringen skal der fra arbejdsgiveren\nog en medarbejderrepr\u00e6sentant foreligge skriftlig tilkendegivelse om\n1) at repr\u00e6sentanter for de ansatte er blevet h\u00f8rt om\nans\u00f8gningen,\n2) at de ansatte er positive overfor at medvirke til at opfylde\nform\u00e5let med ans\u00e6ttelsen, og\n3) hvorvidt der er enighed mellem arbejdsgiver og de\nansatte om, at betingelsen om merbesk\u00e6ftigelse er\nopfyldt.\n\n\u00a7 91. P\u00e5 offentlige ans\u00e6ttelsesomr\u00e5der skal det af\narbejdsgiverens tilbud om at ans\u00e6tte en person med l\u00f8ntilskud fremg\u00e5, at repr\u00e6sentanter for de ansatte er blevet\nh\u00f8rt om ans\u00f8gningen, og om de ansatte er positive over\nfor at medvirke til opfyldelse af form\u00e5let med ans\u00e6ttelsen.\nStk. 2. Af arbejdsgiverens tilbud skal det tillige fremg\u00e5, om\nder er enighed mellem arbejdsgiver og de ansatte om, at\nbetingelsen om merbesk\u00e6ftigelse er opfyldt.\nStk. 3. Forud for etableringen skal der fra arbejdsgiveren\nog en medarbejderrepr\u00e6sentant foreligge skriftlig tilkendegivelse om\n1) at repr\u00e6sentanter for de ansatte er blevet h\u00f8rt om\nans\u00f8gningen,\n2) at de ansatte er positive overfor at medvirke til at opfylde\nform\u00e5let med ans\u00e6ttelsen, og\n3) hvorvidt der er enighed mellem arbejdsgiver og de\nansatte om, at betingelsen om merbesk\u00e6ftigelse er\nopfyldt.\nForholdet mellem antal ansatte med og uden tilskud\n\u00a7 92. Antallet af ansatte med l\u00f8ntilskud efter kapitel 12 i\nlov om en aktiv besk\u00e6ftigelsesindsats og antallet af personer i virksomhedspraktik, herunder i nytteindsats, efter\nlovens kapitel 11 m\u00e5 maksimalt udg\u00f8re\n1) 1 person for hver 5 ordin\u00e6rt ansatte, hvis virksomheden\nhar 0 - 50 ansatte, dog altid 1 person, og\n2) herudover 1 person for hver 10 ordin\u00e6rt ansatte.\nStk. 2. Forud for etableringen skal der foreligge skriftlig\ntilkendegivelse fra arbejdsgiveren og en medarbejderrepr\u00e6sentant om, hvorvidt dette er opfyldt.\nStk. 3. Ved ans\u00e6ttelse i offentlige virksomheder af personer omfattet af \u00a7 1, nr. 6, kan begr\u00e6nsningen i stk. 1\nfraviges, n\u00e5r virksomheden kan godtg\u00f8re, at ans\u00e6ttelsen\nkan medvirke til at opn\u00e5 eller fastholde besk\u00e6ftigelse. Virksomheden skal i den forbindelse redeg\u00f8re fyldestg\u00f8rende\nfor, hvorledes man kan opfylde form\u00e5let med tilbuddet. Der\nskal foreligge en skriftlig tilkendegivelse fra arbejdsgiveren\nog en medarbejderrepr\u00e6sentant om, at der er enighed om\ndette.\nStk. 4. Virksomheden afgr\u00e6nses som udgangspunkt som\nen arbejdsplads med selvst\u00e6ndigt produktionsenhedsnummer (P-nummer), jf. lov om det centrale virksomhedsregister. S\u00e5fremt der er enighed mellem arbejdsgiveren og\nde ansatte herom, kan der ske en anden afgr\u00e6nsning. Der\nskal foreligge skriftlig tilkendegivelse om dette fra arbejdsgiveren og en medarbejderrepr\u00e6sentant, der er ansat p\u00e5\nden adresse (P-nummer), hvor ans\u00e6ttelsen med l\u00f8ntilskud\nskal ske.\nStk. 5. Ved opg\u00f8relsen af antallet af ordin\u00e6rt ansatte\nmedregnes alle besk\u00e6ftigede uden hensyn til arbejdstidens l\u00e6ngde. Der skal dog ikke medregnes ansatte med\noffentligt tilskud og personer, der er ansat i henhold til en\nans\u00e6ttelsesaftale, der er indg\u00e5et for et bestemt tidsrum\neller med henblik p\u00e5 en bestemt arbejdsopgave.\nStk. 6. Opg\u00f8relsen sker ved at beregne gennemsnittet\naf antallet af ordin\u00e6rt ansatte i de seneste 3 m\u00e5neder f\u00f8r\nans\u00e6ttelsen af personen med l\u00f8ntilskud.\nStk. 7. I virksomheder, hvor antallet af ansatte er skiftende p\u00e5 grund af s\u00e6sonsvingninger, kan opg\u00f8relsen i\nstk. 5 udvides fra 3 til 4 m\u00e5neder.\nUdelukkelse af visse virksomheder\n\u00a7 94. L\u00f8ntilskudsordningen m\u00e5 ikke\n1) udg\u00f8re st\u00f8tte til eksportrelaterede aktiviteter, navnlig tilskud der er direkte knyttet til de eksporterede m\u00e6ngder,\ntil etablering og drift af et distributionsnet eller til andre\nl\u00f8bende udgifter i forbindelse med eksportvirksomhed,\n2) v\u00e6re betinget af, at der anvendes indenlandske produkKLE 15.20.03G01 AB 201L (01\/2018)\n\nUdarbejdet af KL\n\nSide 6 af 8\n\n\fter i stedet for importerede,\n3) udg\u00f8re st\u00f8tte til virksomheder, der ikke har efterkommet\net krav om tilbagebetaling af st\u00f8tte, som EU-Kommissionen ved en tidligere beslutning har erkl\u00e6ret ulovlig og\nuforenelig med f\u00e6llesmarkedet,\n4) udg\u00f8re st\u00f8tte til kriseramte virksomheder, eller\n5) udg\u00f8re st\u00f8tte til virksomheder, som modtager st\u00f8tte, der\ner godkendt af EU-Kommissionen i henhold til EU\u2019s rammebestemmelser for statsst\u00f8tte til redning og omstrukturering af kriseramte virksomheder.\nSt\u00f8tteintensitet\n\u00a7 95. Bruttost\u00f8tteintensiteten for st\u00f8tte til private arbejdsgivere i tilknytning til ans\u00e6ttelse af personer, der er omfattet af \u00a7 1, nr. 1-6, 8, og 11-14, beregnet som en procentdel\naf l\u00f8nomkostningerne, kan over en periode p\u00e5 et \u00e5r efter\nans\u00e6ttelsen ikke overstige 50 pct. for personer, der er\nomfattet af \u00a7 1, nr. 1-3, 5, 12 og 13, og 75 pct. for personer,\nder er omfattet af \u00a7 1, nr. 4, 6, 8, 11 og 14.\nStk. 2. St\u00f8tteloftet efter stk. 1 omfatter udover l\u00f8ntilskuddet al st\u00f8tte i tilknytning til ans\u00e6ttelsen, uanset om denne\n\nfinansieres udelukkende af offentlige midler eller finansieres delvist af EU.\nStk. 3. Uanset stk. 2 kan st\u00f8tte i tilknytning til ans\u00e6ttelse\naf personer, der er omfattet af \u00a7 1, nr. 4, 6 og 8, kumuleres\nmed anden st\u00f8tte, som vedr\u00f8rer samme st\u00f8tteberettigede\nomkostninger, udover st\u00f8tteloftet i stk. 1, forudsat at kumuleringen ikke medf\u00f8rer en st\u00f8tteintensitet, der overstiger\n100 pct. af de relevante omkostninger i de perioder, hvor\nde p\u00e5g\u00e6ldende arbejdstagere er besk\u00e6ftigede.\n\u00a7 96. Udbetaling af l\u00f8ntilskud til en enkelt virksomhed eller\net enkelt foretagende skal anmeldes til EU-Kommissionen,\nhvis st\u00f8ttebel\u00f8bet overstiger 5 mio. EUR \u00e5rligt.\n\nUddrag af lov om integration af udl\u00e6ndinge i Danmark (integrationsloven)\n\u00a7 23c. Kommunalbestyrelsen kan give udl\u00e6ndinge tilbud\nom ans\u00e6ttelse med l\u00f8ntilskud hos offentlige eller private\narbejdsgivere. Tilbud om ans\u00e6ttelse med l\u00f8ntilskud gives\nmed henblik p\u00e5 opl\u00e6ring og genoptr\u00e6ning af faglige,\nsociale eller sproglige kompetencer.\nStk. 2. Et tilbud om ans\u00e6ttelse med l\u00f8ntilskud kan gives\ni op til 1 \u00e5r.\nStk. 3. \u00a7\u00a7 54, 55 og 59 om l\u00f8n- og arbejdsvilk\u00e5r, jf. dog\nstk. 4, \u00a7\u00a7 60 og 61 om merbesk\u00e6ftigelse m.v. og \u00a7\u00a7 63-65\nom l\u00f8ntilskud i lov om en aktiv besk\u00e6ftigelsesindsats over\n\nfor personer, der modtager integrationsydelse efter lov om\naktiv socialpolitik, finder tilsvarende anvendelse for udl\u00e6ndinge, der gives tilbud om ans\u00e6ttelse med l\u00f8ntilskud.\nUdl\u00e6ndinge- og integrationsministeren kan fasts\u00e6tte, at de\nregler, som besk\u00e6ftigelsesministeren fasts\u00e6tter i medf\u00f8r\naf \u00a7 68 i lov om en aktiv besk\u00e6ftigelsesindsats, helt eller\ndelvist skal finde tilsvarende anvendelse for udl\u00e6ndinge,\nder gives tilbud om ans\u00e6ttelse med l\u00f8ntilskud.\nStk. 4. (Udeladt).\n\nBekendtg\u00f8relse om udarbejdelse af integrationskontrakt og\nom introduktionsprogrammet efter integrationsloven\nKapitel 9\nAns\u00e6ttelse med l\u00f8ntilskud\n\u00a7 40. Udl\u00e6ndinge kan f\u00e5 tilbud om ans\u00e6ttelse med l\u00f8ntilskud hos offentlige eller private arbejdsgivere, jf. integrationslovens \u00a7 23c.\nStk. 2. Ved offentlige arbejdsgivere forst\u00e5s\n1) kommuner, regioner og kommunale f\u00e6llesskaber,\n2) statsinstitutioner og\n3) organisationer, foreninger, selskaber, institutioner og lignende, hvis udgifter d\u00e6kkes med mindst 50 % af offentlige tilskud.\n\u00a7 41. N\u00e5r et ans\u00e6ttelsesforhold med l\u00f8ntilskud indg\u00e5s,\nskal der indg\u00e5s en ans\u00e6ttelseskontrakt eller udf\u00e6rdiges et\nans\u00e6ttelsesbrev, hvori l\u00f8n- og arbejdsvilk\u00e5r samt forventet\ntilskudsperiode anf\u00f8res. Ans\u00e6ttelsesforholdet kan i alle tilf\u00e6lde kun bringes til oph\u00f8r i overensstemmelse med g\u00e6ldende overenskomster og lovgivning. Betaling af den fulde\nl\u00f8nudgift p\u00e5hviler ans\u00e6ttelsesstedet.\n\u00a7 42. N\u00e5r en udl\u00e6nding i ans\u00e6ttelse med l\u00f8ntilskud er\nfrav\u00e6rende p\u00e5 grund af sygdom, skal den p\u00e5g\u00e6ldende p\u00e5\nden f\u00f8rste sygedag give arbejdsgiveren meddelelse herom.\nArbejdsgiveren skal vurdere, om sygemeldingen giver\n\nanledning til at give kommunalbestyrelsen meddelelse om\nfrav\u00e6ret. Ved denne vurdering indg\u00e5r omfanget og hyppigheden af udl\u00e6ndingens eventuelle tidligere sygemeldinger.\n\u00a7 43. En ans\u00e6ttelse med l\u00f8ntilskud kan ikke gives ud over\net \u00e5r. Kommunalbestyrelsen kan dog afgive nyt tilbud om\nans\u00e6ttelse med l\u00f8ntilskud, s\u00e5fremt tilbuddet medvirker til,\nat udl\u00e6ndingen bringes n\u00e6rmere ordin\u00e6r besk\u00e6ftigelse.\nL\u00f8n og arbejdsvilk\u00e5r, merbesk\u00e6ftigelse, l\u00f8ntilskud m.v.\n\u00a7 44. \u00a7\u00a7 54, 55 og 59 om l\u00f8n- og arbejdsvilk\u00e5r, \u00a7\u00a7 60 og\n61 om merbesk\u00e6ftigelse m.v. og \u00a7\u00a7 63-65 om l\u00f8ntilskud i\nlov om en aktiv besk\u00e6ftigelsesindsats over for personer,\nder modtager integrationsydelse efter lov om aktiv socialpolitik, finder tilsvarende anvendelse.\nStk. 2. Ans\u00e6ttelse med l\u00f8ntilskud hos private arbejdsgivere kan ikke tilbydes en udl\u00e6nding i en virksomhed, der\nejes af dennes \u00e6gtef\u00e6lle, registrerede partner eller samlever, jf. bekendtg\u00f8relse om en aktiv besk\u00e6ftigelsesindsats\nudstedt i medf\u00f8r af \u00a7 68 i lov om en aktiv besk\u00e6ftigelsesindsats, jf. integrationslovens \u00a7 23c, stk. 3.\n\nKLE 15.20.03G01 AB 201L (01\/2018)\nUdarbejdet af KL\n\nSide 7 af 8\n\n\fUddrag af lov om retssikkerhed og administration p\u00e5 det sociale omr\u00e5de\n(retssikkerhedsloven)\n\u00a7 12a. Kommunen har til enhver tid uden retskendelse\nadgang til en virksomheds lokaler m.v. samt p\u00e5 arbejdssteder uden for virksomhedens lokaler med henblik p\u00e5 at\nkontrollere de oplysninger om borgernes l\u00f8n- og arbejdsforhold, som ligger til grund for udbetaling af kontante ydelser og \u00f8konomiske tilskud fra Udbetaling Danmark samt\nkontante ydelser og \u00f8konomiske tilskud fra kommunen i\nsager, der er omfattet af denne lov. Kontrollen kan foreg\u00e5\nsom generel kontrol eller til brug for en enkelt sag. Kommunen kan foretage kontrolbes\u00f8g p\u00e5 virksomheder, som\ner beliggende i kommunen. Kommunen kan endvidere\ngennemf\u00f8re kontrolbes\u00f8g p\u00e5 virksomheder i andre kommuner efter aftale med den kommune, hvor virksomheden\ner beliggende. Kommunen har ikke uden retskendelse\nadgang til at foretage kontrollen i private hjem.\nStk. 2. Kommunen kan efterse virksomhedens registreringer om borgerens l\u00f8n- og arbejdsforhold, uanset om\noplysningerne findes i et manuelt eller elektronisk register.\nMateriale, der sk\u00f8nnes at v\u00e6re af betydning for videre\nkontrol, skal efter anmodning udleveres eller indsendes til\nkommunen.\nStk. 3. Kommunen skal forevise legitimation, inden eftersynet begynder.\nStk. 4. Virksomhedens indehavere og ansatte skal v\u00e6re\n\nkommunen behj\u00e6lpelige ved eftersynet.\nStk. 5. Kommunalbestyrelsen kan p\u00e5l\u00e6gge en arbejdsgiver at foretage daglig registrering af oplysninger om\nansatte. De oplysninger, som skal registreres, er de\nsamme oplysninger, som direkt\u00f8ren for Arbejdsdirektoratet\nhar fastsat med hjemmel i \u00a7 91, stk. 4, i lov om arbejdsl\u00f8shedsforsikring m.v.\nStk. 6. Kommunalbestyrelsen kan kun p\u00e5l\u00e6gge arbejdsgiveren at foretage registreringer, jf. stk. 5, hvis kommunen\nved et kontrolbes\u00f8g, jf. stk. 1, vurderer, at arbejdsgiverens\nregistreringer er mangelfulde.\nStk. 7. Registreringer efter stk. 5 skal til enhver tid p\u00e5\nbeg\u00e6ring forevises kommunen.\nStk. 8. Personer, der er besk\u00e6ftiget i virksomheden ved\neftersynet, kan anmodes om at oplyse navn, adresse og\nf\u00f8dselsdato, ans\u00e6ttelsesperiode og l\u00f8n- og ans\u00e6ttelsesvilk\u00e5r, samt om de aktuelt modtager sociale eller besk\u00e6ftigelsesm\u00e6ssige ydelser.\nStk. 9. Politiet yder bistand til kommunen. B\u00f8rne- og\nsocialministeren kan efter forhandling med justitsministeren og besk\u00e6ftigelsesministeren fasts\u00e6tte n\u00e6rmere regler\nherom.\n\nKLE 15.20.03G01 AB 201L (01\/2018)\nUdarbejdet af KL\n\nSide 8 af 8\n\n\f"}