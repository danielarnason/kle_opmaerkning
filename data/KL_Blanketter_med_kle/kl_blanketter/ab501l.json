{"classes":[{"id":"15.21.30","title":""}],"title":"","text":"5 708410 041945\n\nEfter den 1. januar 2018 er det obligatorisk at anvende den digitale l\u00f8sning p\u00e5 virk.dk n\u00e5r\ntilbuddet drejer sig om voksenl\u00e6rlingepladser i henhold til \u00a7\u00a7 98c-98g i lov om en aktiv besk\u00e6ftigelsesindsats. Blanketten vil derfor blive udfaset i l\u00f8bet af 2018 for s\u00e5 vidt ang\u00e5r voksenl\u00e6rlingepladser i henhold til \u00a7\u00a7 98c-98g.\n\nLovgrundlag til\n\u201dAns\u00f8gning om tilskud til voksenl\u00e6rling\u201d\nUddrag af lov om en aktiv besk\u00e6ftigelsesindsats\nTilskud til virksomheder, der indg\u00e5r uddannelsesaftale med voksne\n\u00a7 98c. Arbejdsgivere, der indg\u00e5r uddannelsesaftale med\nvoksne i henhold til lov om erhvervsuddannelser eller lov\nom maritime uddannelser, har efter reglerne i stk. 3 og\n\u00a7\u00a7 98d-98g ret til tilskud til den l\u00f8n, som de betaler personen i praktikperioden, jf. dog stk. 2.\nStk. 2. Stk. 1 g\u00e6lder ikke for uddannelsesaftaler med\nelever inden for social- og sundhedsuddannelsen og den\np\u00e6dagogiske assistentuddannelse, som har ret til voksenelevl\u00f8n efter g\u00e6ldende faglige overenskomster og\naftaler.\nStk. 3. Tilskuddet ydes efter Europa-Kommissionens\nforordning 1407\/2013 om anvendelse af artikel 107 og\n108 i Traktaten om Den Europ\u00e6iske Unions Funktionsm\u00e5de p\u00e5 de minimis-st\u00f8tte.\n\u00a7 98d. Det er en betingelse for tilskud, at eleven under\nde praktikophold, som uddannelsesaftalen omfatter,\ner sikret en ved overenskomst fastsat l\u00f8n, der mindst\nsvarer til den laveste l\u00f8n, en ikkefagl\u00e6rt arbejder inden\nfor det p\u00e5g\u00e6ldende omr\u00e5de er berettiget til. I fag eller\ndele af et fag, hvor s\u00e5danne overenskomster ikke findes,\nskal l\u00f8nnen mindst svare til, hvad der g\u00e6lder inden for\nbesl\u00e6gtede overenskomstomr\u00e5der.\n\u00a7 98e. For at der kan gives tilskud, skal uddannelsesaftalen indg\u00e5s med en person, der ved uddannelsens\np\u00e5begyndelse er fyldt 25 \u00e5r og\n1) er omfattet af \u00a7 2, nr. 1, og\na) har v\u00e6ret ledig i en sammenlagt periode p\u00e5 mere\nend 2 m\u00e5neder, hvis personen ikke har en erhvervsuddannelse eller anden erhvervsrettet uddannelse,\nder med hensyn til niveau og varighed kan sidestilles med eller overstiger en erhvervsuddannelse,\nmedmindre personen ikke har anvendt uddannelsen i de sidste 5 \u00e5r,\nb) har v\u00e6ret ledig i en sammenlagt periode p\u00e5 mere\nend 6 m\u00e5neder, hvis personen har en uddannelse\nsom n\u00e6vnt i litra a og den uddannelse, der er indg\u00e5et uddannelsesaftale om, er inden for omr\u00e5der,\nhvor der p\u00e5 tidspunktet for aftalens indg\u00e5else er\nbehov for arbejdskraft, jf. stk. 3, eller\nc) (udeladt)\n2) er omfattet af \u00a7 2, nr. 2 og 3, og\na) har v\u00e6ret ledig i en sammenh\u00e6ngende periode\np\u00e5 mere end 2 m\u00e5neder, hvis personen ikke har\nen erhvervsuddannelse eller anden erhvervsrettet\nuddannelse, der med hensyn til niveau og varighed\nkan sidestilles med eller overstiger en erhvervsuddannelse, medmindre personen ikke har anvendt\nuddannelsen i de sidste 5 \u00e5r,\nb) har v\u00e6ret ledig i en sammenh\u00e6ngende periode p\u00e5\nmere end 6 m\u00e5neder, hvis personen har en uddannelse som n\u00e6vnt i litra a og den uddannelse, der er\nindg\u00e5et uddannelsesaftale om, er inden for omr\u00e5der, hvor der p\u00e5 tidspunktet for aftalens indg\u00e5else\n\ner behov for arbejdskraft, jf. stk. 3, eller\nc) (udeladt)\n3) er omfattet af \u00a7 2, nr. 12 og 13, og har v\u00e6ret ledig\ni en sammenh\u00e6ngende periode p\u00e5 mere end 2\nm\u00e5neder.\nStk. 2. For at der kan gives tilskud til besk\u00e6ftigede og\nledige, der ikke er omfattet af stk. 1, skal uddannelsesaftalen indg\u00e5s med en person, der ved uddannelsens\np\u00e5begyndelse er fyldt 25 \u00e5r og ikke har en erhvervsuddannelse eller anden erhvervsrettet uddannelse, der med\nhensyn til niveau og varighed kan sidestilles med eller\noverstiger en erhvervsuddannelse, og at uddannelsesaftalen er indg\u00e5et inden for omr\u00e5der, hvor der p\u00e5 tidspunktet\nfor aftalens indg\u00e5else er behov for arbejdskraft, jf. stk. 3.\nStk. 3. Styrelsen for Arbejdsmarked og Rekruttering\nudarbejder to gange om \u00e5ret en liste over uddannelser\ninden for omr\u00e5der, hvor der er behov for arbejdskraft.\nStk. 4. Ved opg\u00f8relse af kravet om forudg\u00e5ende sammenh\u00e6ngende ledighed efter stk. 1, nr. 2 og 3, medregnes\nperioder, hvor personen har modtaget arbejdsl\u00f8shedsdagpenge, kontanthj\u00e6lp, integrationsydelse, uddannelseshj\u00e6lp, sygedagpenge i en ledighedsperiode,\nressourceforl\u00f8bsydelse, revalideringsydelse, ledighedsydelse, midlertidig arbejdsmarkedsydelse, kontantydelse\nefter lov om kontantydelse, eller har v\u00e6ret i tilbud efter\nkapitel 12 eller v\u00e6ret ledig selvfors\u00f8rgende.\nStk. 5. Der kan ikke gives tilskud til en arbejdsgiver,\nder i praktikperioden modtager anden offentlig st\u00f8tte til\neleven. Dette er ikke til hinder for udbetaling af tilskud til\nen arbejdsgiver, der modtager \u00f8konomisk bonus til eleven\nefter lov om Arbejdsgivernes Uddannelsesbidrag.\nStk. 6. (Udeladt).\n\u00a7 98f. Afg\u00f8relse om tilskud tr\u00e6ffes af den kommune,\nhvor praktikstedet er beliggende. Ans\u00f8gning om tilskud\nskal indgives, senest 1 m\u00e5ned efter at den aftalte uddannelse efter \u00a7 98c, stk.1, er p\u00e5begyndt.\nStk. 2. Hvis ans\u00f8gningen indgives senere end n\u00e6vnt\ni stk.1, tr\u00e6ffes afg\u00f8relsen om ydelse af tilskud p\u00e5 baggrund af, om betingelserne for ydelse af tilskud var opfyldt\np\u00e5 det tidspunkt, hvor ans\u00f8gningen efter stk. 1 skulle have\nv\u00e6ret indgivet. Tilskud kan kun ydes fra ans\u00f8gningstidspunktet og i den resterende del af perioden p\u00e5 2 \u00e5r efter\n\u00a7 98g, stk. 2.\n\u00a7 98g. Tilskuddet udg\u00f8r 40 kr. pr. time i praktikperioden\nhos arbejdsgivere for personer omfattet af \u00a7 98e, stk. 1.\nFor personer omfattet af \u00a7 98e, stk. 2, udg\u00f8r tilskuddet 30\nkr. pr. time i praktiktiden.\nStk. 2. Tilskuddet gives i op til de f\u00f8rste 2 \u00e5r af den\naftalte uddannelse, jf. \u00a7 98c, stk. 1. For personer omfattet\naf \u00a7 98e, stk. 1, kan tilskuddet i praktikperioder dog gives\ni hele den aftalte uddannelsesperiode. Der kan kun gives\ntilskud for normal overenskomstm\u00e6ssig arbejdstid.\nStk. 3. Jobcenteret udbetaler tilskuddet m\u00e5nedsvis\nbagud p\u00e5 grundlag af arbejdsgiverens anmodning herom.\nKLE 15.21.30G01 AB 501L (01\/2018)\n\nUdarbejdet af KL\n\nSide 1 af 1\n\n\f"}