{"classes":[{"id":"23.05.10","title":""}],"title":"","text":"5 708410 040740\n\nNavn og adresse\n\nTilmelding til sommerhusadresse\n\nDu er den\nDato\n\ntilmeldt adressen\nAdresse\n\nVejledning\nAnvendelse af sommerhuse i sommerhusomr\u00e5de\nDa du er blevet tilmeldt en sommerhusadresse, skal vi hos\nkommunen g\u00f8re dig opm\u00e6rksom p\u00e5 reglerne i Planloven,\nsom siger, at man ikke m\u00e5 bo i et sommerhus om vinteren\nuden s\u00e6rlig tilladelse. Hvis du bor ulovligt i et sommerhus\nom vinteren, skal vi bede dig om at flytte, jf. Planlovens\n\u00a7 51a.\nDet er ulovligt at bo i sommerhuset om vinteren, selvom\ndu har tilmeldt din folkeregisteradresse til sommerhuset.\nDette g\u00e6lder ogs\u00e5, selv om kommunen eventuelt tildeler\ndig visse ydelser, fx en institutionsplads.\nIf\u00f8lge Planlovens \u00a7 40 m\u00e5 man ikke overnatte i en bolig i\net sommerhusomr\u00e5de mellem den 1. november til\nudgangen af februar, medmindre der er tale om en af de\nf\u00f8lgende situationer:\n\u2022 Der er tale om et kortvarigt ferieophold m.v.\n\u2022 Boligen blev brugt hele \u00e5ret, da omr\u00e5det blev til et\nsommerhusomr\u00e5de, og retten til hel\u00e5rsbeboelse best\u00e5r.\n\u2022 Kommunen har givet dispensation.\n\u2022 De s\u00e6rlige regler for pensionister g\u00e6lder, jf. Planlovens\n\u00a7 41.\n\nS\u00e6rlige regler for pensionister\nPensionister, der har ejet sommerhuset i 1 \u00e5r, er undtaget\nfra de n\u00e6vnte regler. Ved pensionist forst\u00e5s en person p\u00e5\n65 \u00e5r og derover, en person p\u00e5 60 \u00e5r, der f\u00e5r pension eller\nefterl\u00f8n, og en f\u00f8rtidspensionist. Sommerhuset skal ligge i\net sommerhusomr\u00e5de.\nBem\u00e6rk, at brug af sommerhuset til hel\u00e5rsbeboelse kan\nv\u00e6re begr\u00e6nset af servitutter fra f\u00f8r 1. januar 1992.\nHvis du er pensionist, bedes du henvende dig til kommunens tekniske forvaltning, som kan fort\u00e6lle dig om\nreglerne for dit sommerhus.\nSommerhus uden for sommerhusomr\u00e5de\nHvis sommerhuset ikke er beliggende i et sommerhusomr\u00e5de, g\u00e6lder der andre regler. Hos kommunen kan du f\u00e5\noplyst, hvilke regler der g\u00e6lder. Kommunen kan ogs\u00e5\noplyse, om din bolig ligger i et sommerhusomr\u00e5de.\nDe relevante bestemmelser i planloven kan l\u00e6ses p\u00e5\nside 2.\nVi sender en kopi til teknisk forvaltning til eventuelt senere\nbrug.\n\nVenlig hilsen Folkeregistret\nFolkeregistrets navn og adresse\n\nKontaktperson\n\nDato og underskrift\n\nKLE 01.07.04G01 FR 075 (09\/2017)\nUdarbejdet af KL\n\nSide 1 af 2\n\n\fPlanloven (uddrag)\n\u00a7 40. En bolig i et sommerhusomr\u00e5de m\u00e5 bortset fra kortvarige ferieophold m.v. ikke anvendes til overnatning i perioden fra den 1. november til udgangen af februar, medmindre boligen blev anvendt til hel\u00e5rsbeboelse, da omr\u00e5det\nblev udlagt til sommerhusomr\u00e5de, og retten til hel\u00e5rsbeboelse ikke senere er bortfaldet, jf. \u00a7 56, stk. 4.\nStk. 2. Kommunalbestyrelsen kan i s\u00e6rlige tilf\u00e6lde dispensere fra forbudet i stk. 1. En dispensation bortfalder ved\nejerskifte, og n\u00e5r boligen ikke l\u00e6ngere anvendes til hel\u00e5rsbeboelse.\nStk. 3. En bolig i et sommerhusomr\u00e5de kan uanset stk. 1\nanvendes til kontinuerlig udlejning til skiftende brugeres\nkorvarige ferieophold, n\u00e5r den samlede anvendelse i perioden ikke herved overstiger 9 uger.\n\u00a7 40a. Kommunalbestyrelsen kan dispensere fra forbuddet i \u00a7 40, stk. 1, til en ejers udlejning til hel\u00e5rsbeboelse af\nen hel\u00e5rsegnet bolig i et sommerhusomr\u00e5de p\u00e5 de sm\u00e5\n\u00f8er, hvis dispensationen kan anses at medvirke til en gunstig udvikling p\u00e5 \u00f8en. Anvendelsesskiftet af boligens benyttelse til hel\u00e5rsbeboelse kr\u00e6ver ikke byggesagsbehandling\ni henhold til byggeloven. Bestemmelserne i kapitel VII i lov\nom midlertidig regulering af boligforholdene finder ikke anvendelse p\u00e5 boliger, der benyttes til hel\u00e5rsbeboelse efter\ndenne bestemmelse.\nStk. 2. En dispensation bortfalder ved anvendelsesskifte\neller ejers lovlige ibrugtagning af boligen til egen hel\u00e5rsbeboelse.\nStk. 3. De i stk. 1 n\u00e6vnte sm\u00e5 \u00f8er omfatter Agers\u00f8, Anholt, Ask\u00f8 inkl. Lille\u00f8, Avernak\u00f8, Bars\u00f8, Birkholm, Bj\u00f8rn\u00f8,\nBaag\u00f8, Drej\u00f8, Egholm, Endelave, Fej\u00f8, Fem\u00f8, Fur, Hjarn\u00f8,\nHjort\u00f8, Ly\u00f8, Mand\u00f8, Neksel\u00f8, Om\u00f8, Or\u00f8, Sejer\u00f8, Skar\u00f8,\nStryn\u00f8, Tun\u00f8, Ven\u00f8 og Aar\u00f8.\n\u00a7 41. En pensionist, der ejer en bolig i et sommerhusomr\u00e5de, har en personlig ret til at benytte boligen til hel\u00e5rsbeboelse, n\u00e5r pensionisten har ejet ejendommen i 1 \u00e5r. Anvendelsesskiftet af boligens benyttelse til hel\u00e5rsbeboelse\nkr\u00e6ver ikke byggesagsbehandling i henhold til byggelovens \u00a7 2, stk. 1, litrac. Retten til hel\u00e5rsbeboelse bortfalder\ndog, hvis der nedl\u00e6gges forbud mod, at boligen anvendes\ntil hel\u00e5rsbeboelse efter reglerne om boligtilsyn i kapitel 9 i\nlov om byfornyelse. Bestemmelserne i kapitel VII i lov om\nmidlertidig regulering af boligforholdene finder ikke anvendelse p\u00e5 boliger, der benyttes til hel\u00e5rsbeboelse efter 1. pkt.\nStk. 2. Ved pensionist forst\u00e5s\n1) en person, der har ret til at oppeb\u00e6re folkepension i henhold til lov om social pension,\n2) en f\u00f8rtidspensionist i henhold til lov om social pension\neller lov om h\u00f8jeste, mellemste, forh\u00f8jet almindelig og\nalmindelig f\u00f8rtidspension m.v.,\n3) en efterl\u00f8nsmodtager i henhold til lov om arbejdsl\u00f8s-\n\nhedsforsikring,\n4) en modtager af fleksydelse i henhold til lov om fleksydelse og\n5) en person p\u00e5 60 \u00e5r og derover, der oppeb\u00e6rer pension.\nStk. 3. En pensionists \u00e6gtef\u00e6lle, samlever eller n\u00e6rt besl\u00e6gtede kan sammen med pensionisten benytte boligen\ntil hel\u00e5rsbeboelse. Efter pensionistens d\u00f8d kan \u00e6gtef\u00e6llen, samleveren eller den n\u00e6rt besl\u00e6gtede forts\u00e6tte med\nat benytte boligen til hel\u00e5rsbeboelse. Ved fraflytning bortfalder denne ret.\nStk. 4. D\u00f8r pensionisten uden at efterlade sig en \u00e6gtef\u00e6lle eller samlever, har en anden person, der har haft f\u00e6lles husstand med pensionisten, ret til at forts\u00e6tte med at\nbenytte boligen til hel\u00e5rsbeboelse.\nStk. 5. Retten efter stk. 3 og 4 bortfalder ved fraflytning.\n\u00a7 51a. Kommunalbestyrelsen skal hvert \u00e5r pr. 1. november p\u00e5byde enhver, som er registreret i CPR med bop\u00e6l i\nen bolig i et sommerhusomr\u00e5de, som den p\u00e5g\u00e6ldende\nikke lovligt kan anvende til hel\u00e5rsbeboelse, jf. \u00a7\u00a7 40 og 41,\ninden 14 dage efter p\u00e5buddets meddelelse\n1) at fraflytte boligen og\n2) at dokumentere fraflytningen over for kommunalbestyrelsen.\nStk. 2. Tilsvarende p\u00e5bud skal kommunalbestyrelsen\nmeddele enhver, som i perioden fra den 1. november til den\n1. februar bliver registreret i CPR med bop\u00e6l i en bolig i et\nsommerhusomr\u00e5de, som den p\u00e5g\u00e6ldende ikke lovligt kan\nanvende til hel\u00e5rsbeboelse, jf. \u00a7\u00a7 40 og 41. P\u00e5bud efter 1.\npkt. meddeles senest 14 dage efter, at den p\u00e5g\u00e6ldendes\nbop\u00e6l er blevet registreret i CPR.\nStk. 3. Kommunalbestyrelsen registrerer p\u00e5bud efter stk.\n1 og 2 i CPR samtidig med p\u00e5buddets meddelelse og sletter denne registrering, n\u00e5r p\u00e5buddet er efterkommet og\nden p\u00e5g\u00e6ldende er registreret i CPR med en anden bop\u00e6l. Indenrigsministeren fasts\u00e6tter n\u00e6rmere regler om registreringen.\nStk. 4. Efterkommes et p\u00e5bud efter stk. 1 eller 2 ikke rettidigt, skal kommunalbestyrelsen straks indgive anmeldelse til politiet.\nStk. 5. Efterkommes et p\u00e5bud efter stk. 1 eller 2 ikke rettidigt, skal kommunalbestyrelsen endvidere p\u00e5l\u00e6gge den\np\u00e5g\u00e6ldende daglige tvangsb\u00f8der. Undlader den p\u00e5g\u00e6ldende herefter fortsat at efterkomme p\u00e5buddet, skal restanceinddrivelsesmyndigheden foretage inddrivelse af\ntvangsb\u00f8derne. Inddrivelsen foretages mindst hver 4. uge\nfor p\u00e5l\u00f8bne, ikke betalte tvangsb\u00f8der, f\u00f8rste gang senest 4\nuger efter, at p\u00e5l\u00e6ggelsen af tvangsb\u00f8der er p\u00e5begyndt.\nTvangsb\u00f8derne tilfalder den p\u00e5g\u00e6ldende kommune.\n\nKLE 01.07.04G01 FR 075 (09\/2017)\nUdarbejdet af KL\n\nSide 2 af 2\n\n\f"}