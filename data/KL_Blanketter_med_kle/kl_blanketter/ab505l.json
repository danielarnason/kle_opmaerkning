{"classes":[{"id":"15.21.30","title":""}],"title":"","text":"5 708410 041969\n\nEfter den 1. januar 2018 er det obligatorisk at anvende den digitale l\u00f8sning p\u00e5 virk.dk n\u00e5r\ntilbuddet drejer sig om voksenl\u00e6rlingepladser i henhold til \u00a7\u00a7 98c-98g i lov om en aktiv besk\u00e6ftigelsesindsats. Blanketten vil derfor blive udfaset i l\u00f8bet af 2018 for s\u00e5 vidt ang\u00e5r voksenl\u00e6rlingepladser i henhold til \u00a7\u00a7 98c-98g.\n\nLovgrundlag til\n\u201dAnmodning om udbetaling af tilskud til voksenl\u00e6rling\u201d\nUddrag af lov om en aktiv besk\u00e6ftigelsesindsats\n\u00a7 98g. Tilskuddet udg\u00f8r 40 kr. pr. time i praktikperioden\nhos arbejdsgivere for personer omfattet af \u00a7 98e, stk. 1.\nFor personer omfattet af \u00a7 98e, stk. 2, udg\u00f8r tilskuddet 30\nkr. pr. time i praktiktiden.\nStk. 2. Tilskuddet gives i op til de f\u00f8rste 2 \u00e5r af den aftalte\nuddannelse, jf. \u00a7 98c, stk. 1. For personer omfattet af\n\n\u00a7 98e, stk. 1, kan tilskuddet i praktikperioder dog gives i\nhele den aftalte uddannelsesperiode. Der kan kun gives\ntilskud for normal overenskomstm\u00e6ssig arbejdstid.\nStk. 3. Jobcenteret udbetaler tilskuddet m\u00e5nedsvis\nbagud p\u00e5 grundlag af arbejdsgiverens anmodning herom.\n\nUddrag af bek. om godtg\u00f8relse og tilskud til befordring ved deltagelse i\nerhvervsrettet voksen- og efteruddannelse\n\u00a7 14. Stk. 2. N\u00e5r arbejdsgivere betaler s\u00e6dvanlig l\u00f8n til\ndeltagere under uddannelse, der berettiger til godtg\u00f8relse\nog tilskud til befordring, skal ans\u00f8gning om godtg\u00f8relse\nog tilskud til befordring indgives af arbejdsgiveren. I andre\n\ntilf\u00e6lde kan arbejdsgivere indgive ans\u00f8gning om godtg\u00f8relse og tilskud til befordring efter fuldmagt, jf. \u00a7 12,\nstk. 1, i lov om godtg\u00f8relse og tilskud til befordring ved\ndeltagelse i erhvervsrettet voksen- og efteruddannelse.\n\nUddrag af lov om retssikkerhed og administration p\u00e5 det sociale omr\u00e5de\n(retssikkerhedsloven)\n\u00a7 12a. Kommunen har til enhver tid uden retskendelse\nadgang til en virksomheds lokaler m.v. samt p\u00e5 arbejdssteder uden for virksomhedens lokaler med henblik p\u00e5 at\nkontrollere de oplysninger om borgernes l\u00f8n- og arbejdsforhold, som ligger til grund for udbetaling af kontante\nydelser og \u00f8konomiske tilskud fra Udbetaling Danmark\nsamt kontante ydelser og \u00f8konomiske tilskud fra kommunen i sager, der er omfattet af denne lov. Kontrollen kan\nforeg\u00e5 som generel kontrol eller til brug for en enkelt sag.\nKommunen kan foretage kontrolbes\u00f8g p\u00e5 virksomheder,\nsom er beliggende i kommunen. Kommunen kan endvidere gennemf\u00f8re kontrolbes\u00f8g p\u00e5 virksomheder i andre\nkommuner efter aftale med den kommune, hvor virksomheden er beliggende. Kommunen har ikke uden retskendelse adgang til at foretage kontrollen i private hjem.\nStk. 2. Kommunen kan efterse virksomhedens registreringer om borgerens l\u00f8n- og arbejdsforhold, uanset\nom oplysningerne findes i et manuelt eller elektronisk\nregister. Materiale, der sk\u00f8nnes at v\u00e6re af betydning for\nvidere kontrol, skal efter anmodning udleveres eller indsendes til kommunen.\nStk. 3. Kommunen skal forevise legitimation, inden eftersynet begynder.\nStk. 4. Virksomhedens indehavere og ansatte skal v\u00e6re\nkommunen behj\u00e6lpelige ved eftersynet.\nStk. 5. Kommunalbestyrelsen kan p\u00e5l\u00e6gge en arbejdsgiver at foretage daglig registrering af oplysninger om\nansatte. De oplysninger, som skal registreres, er de\nsamme oplysninger, som direkt\u00f8ren for Arbejdsdirektoratet har fastsat med hjemmel i \u00a7 91, stk. 4, i lov om arbejdsl\u00f8shedsforsikring m.v.\n\nStk. 6. Kommunalbestyrelsen kan kun p\u00e5l\u00e6gge arbejdsgiveren at foretage registreringer, jf. stk. 5, hvis kommunen\nved et kontrolbes\u00f8g, jf. stk. 1, vurderer, at arbejdsgiverens\nregistreringer er mangelfulde.\nStk. 7. Registreringer efter stk. 5 skal til enhver tid p\u00e5\nbeg\u00e6ring forevises kommunen.\nStk. 8. Personer, der er besk\u00e6ftiget i virksomheden ved\neftersynet, kan anmodes om at oplyse navn, adresse og\nf\u00f8dselsdato, ans\u00e6ttelsesperiode og l\u00f8n- og ans\u00e6ttelsesvilk\u00e5r, samt om de aktuelt modtager sociale eller besk\u00e6ftigelsesm\u00e6ssige ydelser.\nStk. 9. Politiet yder bistand til kommunen. B\u00f8rne- og\nsocialministeren kan efter forhandling med justitsministeren og besk\u00e6ftigelsesministeren fasts\u00e6tte n\u00e6rmere\nregler herom.\n\u00a7 12b. Medmindre h\u00f8jere straf kan id\u00f8mmes efter anden\nlovgivning, straffes med b\u00f8de den, der ved grov uagtsomhed fremkalder, bestyrker eller udnytter en vildfarelse\nhos myndigheden ved at afgive urigtige eller vildledende\noplysninger eller ved at undlade at give oplysninger om\nforhold, der har betydning for hj\u00e6lpen, jf. \u00a7 11, stk. 1,\nnr. 1, og stk. 2, og derved p\u00e5f\u00f8rer myndigheden et formuetab.\nStk. 2. Fors\u00f8mmer en arbejdsgiver at opfylde de pligter,\nsom p\u00e5hviler arbejdsgiveren efter \u00a7 12a, stk. 5 og 7, straffes denne med b\u00f8de.\nStk. 3. For overtr\u00e6delse efter stk. 2 kan der p\u00e5l\u00e6gges\nselskaber m.v. (juridiske personer) strafansvar efter reglerne i straffelovens 5. kapitel.\n\nKLE 15.21.30G01 AB 505L (01\/2018)\nUdarbejdet af KL\n\nSide 1 af 1\n\n\f"}