{"classes":[{"id":"23.05.10","title":""}],"title":"","text":"Forbeholdt kommunen\n\n5 708410 035449\n\nNavn og adresse\n\nKLE 23.05.10G01 \u2022 Sagsidentifikation Personnummer\n\nAnmodning om flytteanmeldelse\n\nFolkeregistret har f\u00e5et oplyst, at du\ner tilflyttet kommunen\n\ner flyttet inden for kommunen\n\ner fraflyttet ovenst\u00e5ende adresse\n\nDu skal derfor anmelde din flytning. Fristen for flytteanmeldelsen er 5 dage, efter du er flyttet. Du\nkan anmelde flytning ved at g\u00e5 ind p\u00e5 borger.dk, hvor du kan finde din kommunes selvbetjeningsl\u00f8sning. Hvis du ikke har mulighed for at betjene dig selv, kan du henvende dig i kommunens borgerservice.\nHvis du har bem\u00e6rkninger til denne henvendelse, skal vi h\u00f8re fra dig senest 14 dage fra modtagelsen af denne henvendelse. Efterf\u00f8lgende tr\u00e6ffer kommunen afg\u00f8relse i sagen.\nOvertr\u00e6delse af reglerne om registrering i folkeregistret kan straffes med b\u00f8de, og b\u00f8den kan inddrives ved udpantning. Reglerne fremg\u00e5r af CPR-lovens \u00a7\u00a7 6, 10, 12, 57 og 58 som gengivet p\u00e5 side 2.\nBem\u00e6rkninger\n\nVenlig hilsen Folkeregistret\nFolkeregisterets navn og adresse\n\nTelefonnummer\n\nKontaktperson\n\nDato og underskrift\n\nFR 060 (06\/2015)\nUdarbejdet af KL\n\nSide 1 af 2\n\n\fCPR-loven (uddrag)\n\u00a7 6. Kommunalbestyrelsen skal i CPR registrere enhver\np\u00e5 dennes bop\u00e6l i kommunen, hvis vedkommende\nefter kapitel 4-6 skal v\u00e6re registreret her i landet. Ved\nbop\u00e6l forst\u00e5s det sted (bolig), hvor en person regelm\u00e6ssigt sover, n\u00e5r denne ikke er midlertidigt frav\u00e6rende p\u00e5\ngrund af ferie, forretningsrejse, sygdom eller lignende, og\nhvor denne har sine ejendele.\nStk. 2. Kommunalbestyrelsen skal registrere den, der\ningen bop\u00e6l har, p\u00e5 vedkommendes faste opholdssted i\nkommunen uanset dettes karakter. For at opholdsstedet\nkan anses for fast, skal opholdet have en vis varighed,\nhvorunder opholdsstedet ikke bev\u00e6ges, jf. \u00a7 9.\nStk. 3. Kommunalbestyrelsen afg\u00f8r, om en anmeldt\nflytning opfylder betingelserne for at blive registreret, jf.\nkapitel 4-6. Kommunalbestyrelsen m\u00e5 ikke registrere en\nperson p\u00e5 en adresse, hvis der er tvivl om, hvorvidt vedkommende bor eller opholder sig der, jf. stk. 1 og 2, men\nskal f\u00f8rst unders\u00f8ge sagen, herunder ved anvendelse af\nreglerne i \u00a7 10, stk. 2 og 3. Kommunalbestyrelsen kan\nanvende bestemmelsen i \u00a7 10, stk. 2, nr. 2, ved enhver\nanmeldelse af flytning til en adresse, hvor der i forvejen\ner registreret andre.\nStk. 4. Den hidtidige bop\u00e6lskommune skal fortsat have\nregistreret den, der intet fast opholdssted har, men kommunalbestyrelsen skal registrere den p\u00e5g\u00e6ldende som\nfraflyttet den tidligere adresse. Kommunalbestyrelsen\nskal med mellemrum tage sagen op for at vurdere, om\nder kan fastl\u00e6gges en bop\u00e6l eller et fast opholdssted..\nStk. 5. Den hidtidige bop\u00e6lskommune skal registrere\nden, der resultatl\u00f8st er efters\u00f8gt, som forsvundet, indtil\nvedkommende er fundet eller har givet sig til kende. Kommunalbestyrelsen skal med mellemrum tage sagen op\nfor at vurdere, om der kan fastl\u00e6gges en bop\u00e6l eller et\nfast opholdssted.\nStk. 6-7. (Udeladt).\n\u00a7 10. En kommunalbestyrelse, der f\u00e5r formodning\nom, at en person ikke er korrekt bop\u00e6lsregistreret, skal\nunders\u00f8ge sagen for at rette eventuelle fejl. Unders\u00f8gelsen foretages af den kommunalbestyrelse, hvor vedkommende er registreret, medmindre der kendes en bestemt\nadresse i en anden kommune, hvor vedkommende\nmenes at opholde sig. I sidstn\u00e6vnte tilf\u00e6lde foretages\nunders\u00f8gelsen af denne kommunalbestyrelse.\nStk. 2. Kommunalbestyrelsen kan til brug for unders\u00f8gelsen af en persons bop\u00e6lsforhold ud over de oplysninger, som den har adgang til efter anden lovgivning,\nafkr\u00e6ve f\u00f8lgende oplysninger:\n1) En n\u00e6rmere redeg\u00f8relse fra vedkommende selv om\ndennes bop\u00e6lsforhold.\n2) En erkl\u00e6ring fra husejer eller lejer om, hvem der flytter\ntil eller fra dennes ejendom eller lejlighed, samt om,\nhvem der bor eller opholder sig i ejendommen eller\nlejligheden.\n3) Oplysninger fra virksomheder, der er p\u00e5lagt befordringspligt efter postloven, private tele- og forsyningsselskaber, private boligselskaber og -foreninger,\narbejdsl\u00f8shedskasser, fagforeninger og pengeinstitutter med henblik p\u00e5 at fastl\u00e6gge vedkommendes\nbop\u00e6lsforhold.\nStk. 3. Kommunalbestyrelsen kan til brug for unders\u00f8gelsen af en persons bop\u00e6lsforhold indhente oplysninger i elektronisk form fra andre offentlige myndigheder.\n\nOplysningerne kan indhentes som led i behandlingen af\nen enkelt sag eller som led i en generel s\u00f8gning til brug\nfor kontrol.\n\u00a7 12. Stk. 1-2. (Udeladt).\nStk. 3. Flytning skal anmeldes ved anvendelse af\nden digitale anmeldelsesl\u00f8sning, som tilflytningskommunen stiller til r\u00e5dighed (digital selvbetjening)*.\nFlytteanmeldelser, der ikke indgives ved digital selvbetjening, afvises af kommunalbestyrelsen, jf. dog 3. og 6.\npkt. Hvis kommunalbestyrelsen finder, at der foreligger\ns\u00e6rlige forhold, der g\u00f8r, at borgeren ikke m\u00e5 forventes\nat kunne anvende den digitale selvbetjeningsl\u00f8sning,\nskal kommunalbestyrelsen tilbyde, at anmeldelsen kan\nindgives p\u00e5 anden m\u00e5de end ved digital selvbetjening.\nPersoner omfattet af \u00a7 6, stk. 6, skal anmelde flytning\nuden brug af kommunens digitale selvbetjeningsl\u00f8sning.\nKommunalbestyrelsen kan bestemme, at flytteanmeldelser, der kan indgives p\u00e5 anden m\u00e5de end ved digital\nanmeldelse, skal v\u00e6re skriftlige og afgives p\u00e5 en s\u00e6rlig\nblanket. Kommunalbestyrelsen kan ud over de i 3. pkt.\nn\u00e6vnte tilf\u00e6lde undlade at afvise en anmeldelse, der\nikke er indgivet ved digital selvbetjening, hvis der ud fra\nen samlet \u00f8konomisk vurdering er klare fordele for kommunen ved at modtage anmeldelsen p\u00e5 anden m\u00e5de end\ndigitalt, eller hvis det efter sagens karakter er hensigtsm\u00e6ssigt at modtage anmeldelsen p\u00e5 anden m\u00e5de end\ndigitalt.\nStk. 4-7. (Udeladt).\n\u00a7 57. Medmindre h\u00f8jere straf er forskyldt efter den\n\u00f8vrige lovgivning straffes med b\u00f8de den, der fors\u00e6tligt\neller ved grov uagtsomhed\n1) ikke rettidigt anmelder en flytning, jf. \u00a7 12, stk. 1,\n1. pkt., \u00a7 13, stk. 1, \u00a7 16, stk. 2, og \u00a7 24, stk. 1,\n2) ikke anmelder en opgivet flytning, jf. \u00a7 12, stk. 6,\n1. pkt.,\n3) afgiver forkerte oplysninger om selve flytningen og\nde forhold, der skal registreres forbindelse hermed, jf.\n\u00a7 12, stk. 2, \u00a7 16, stk. 4, \u00a7 20, stk. 1 og 2, og \u00a7 26,\nstk. 1,i\n4) overtr\u00e6der \u00a7 40, stk. 2 og 3, \u00a7 40, stk. 5, 3. pkt., \u00a7\u00a7 44\nog 47 samt vilk\u00e5r fastsat efter \u00a7 32, stk. 2, \u00a7 35, 3. pkt.,\n\u00a7 36, 3. pkt., og \u00a7 40, stk. 1, eller\n5) undlader at afgive oplysninger efter \u00a7 10, stk. 2 og 3,\n\u00a7 13, stk. 4 og \u00a7 55, stk. 4, eller afgiver urigtige oplysninger, jf. \u00a7 10, stk. 2, nr. 2.\nStk. 2. Der kan p\u00e5l\u00e6gges selskaber m.v. (juridiske personer) strafansvar efter reglerne i straffelovens 5. kapitel.\n\u00a7 58. Kommunalbestyrelsen kan tilkendegive vedkommende, at en overtr\u00e6delse af de bestemmelser, der er\nn\u00e6vnt i \u00a7 57, stk. 1, nr. 1-3 og nr. 5, kan afg\u00f8res uden\nretlig forf\u00f8lgelse, s\u00e5fremt denne erkender sig skyldig i\novertr\u00e6delsen og erkl\u00e6rer sig rede til inden for en n\u00e6rmere angiven frist, der efter beg\u00e6ring kan forl\u00e6nges, at\nbetale en i tilkendegivelsen angivet b\u00f8de til kommunens\nkasse.\nStk. 2. Bestemmelsen i retsplejelovens \u00a7 834, stk. 1,\nnr. 2 og 3, og stk. 2, om indholdet af anklageskriftet, finder\ntilsvarende anvendelse p\u00e5 en tilkendegivelse efter stk. 1.\nStk. 3. Betales b\u00f8den i rette tid, eller bliver den efter\nvedtagelsen inddrevet eller afsonet, bortfalder videre forf\u00f8lgning.\n\n* KL-Note: KL\u2019s fremh\u00e6vning\nFR 060 (06\/2015)\nUdarbejdet af KL\n\nSide 2 af 2\n\n\f"}