{"classes":[{"id":"84.01.00","title":""}],"title":"","text":"FR 145A\nModtager\n\nPersonnummer\nDato\n\n5 708410 036477\n\nAfsender\n\nMeddelelse om optagelse p\u00e5 folketingsvalglisten af personer, der opholder sig i udlandet\n\u2022 maksimum 2 \u00e5rs udlandsophold\nKommunalbestyrelsen\/Folkeregistret har i dag p\u00e5 grundlag af din ans\u00f8gning besluttet, at du optages p\u00e5 folketingsvalglisten i medf\u00f8r af folketingsvalglovens \u00a7 2, stk. 3 [\u00a7 2, stk. 4, jf. stk. 3].\nI 2 \u00e5r regnet fra din [din \u00e6gtef\u00e6lles\/registrerede partners\/samlevers] udrejse (den dato, der i CPR er registreret som\ndin udrejsedato) - dvs. til og med den\n- kan du stemme ved folketingsvalg og folkeafstemninger. Du kan endvidere stemme ved valg af danske medlemmer til Europa-Parlamentet, medmindre du er optaget p\u00e5\nvalglisten til Europa-Parlamentsvalg i et af de \u00f8vrige EU-lande. Du kan ikke stemme ved kommunalvalgene.\nDu vil ikke modtage valgkort.\nI udlandet kan du fra og med 3 m\u00e5neder f\u00f8r valgdagen brevstemme p\u00e5 en dansk ambassade eller et dansk konsulat.\nDer er ikke fastsat nogen sidste frist for at afgive brevstemme i udlandet. Brevstemmen skal imidlertid v\u00e6re afgivet\ni s\u00e5 god tid, at den kan v\u00e6re sendt hjem til vedkommende kommune, inden afstemningen g\u00e5r i gang p\u00e5 valgdagen.\nHer i landet kan du ved folketingsvalg brevstemme p\u00e5 et hvilket som helst folkeregister de sidste 3 uger f\u00f8r valgdagen\nog ved folkeafstemninger og valg af danske medlemmer til Europa-Parlamentet de sidste 3 m\u00e5neder f\u00f8r valgdagen.\nDu kan dog senest stemme n\u00e6stsidste s\u00f8gnedag (hverdag inkl. l\u00f8rdag) f\u00f8r valgdagen.\nHvis du afgiver flere brevstemmer til samme valg, er det alene den sidst afgivne, der kommer i betragtning.\nDu kan ogs\u00e5 stemme ved personligt fremm\u00f8de p\u00e5 valgdagen her i kommunen. Du skal da stemme p\u00e5 den adresse,\nder er angivet sidst i dette brev. Hvis du har brevstemt, kan du ikke stemme ved personligt fremm\u00f8de p\u00e5 valgdagen.\nHvis du inden for de n\u00e6ste 2 \u00e5r regnet fra din udrejse flytter tilbage til Danmark og tilmelder dig et dansk folkeregister, vil denne afg\u00f8relse om optagelse p\u00e5 den s\u00e6rlige valgliste for udlandsdanskere falde bort, idet du i stedet\nautomatisk optages p\u00e5 den almindelige valgliste. Tager du ophold i udlandet igen, og frameldes du folkeregistret i\nforbindelse med det fornyede udlandsophold, skal du derfor p\u00e5 ny s\u00f8ge om optagelse p\u00e5 den s\u00e6rlige valgliste. Det\ng\u00e6lder, selv om du tager ophold i udlandet igen inden for de n\u00e6ste 2 \u00e5r regnet fra din udrejse.\nDer er ikke mulighed for, at denne afg\u00f8relse om optagelse p\u00e5 folketingsvalglisten kan fornys. Hvis du mod forventning ved udl\u00f8bet af 2-\u00e5rsperioden stadig opholder dig i udlandet, kan du blive optaget p\u00e5 valglisten, s\u00e5fremt du kan\nhenf\u00f8res til folketingsvalglovens \u00a7 2 i \u00f8vrigt. Ans\u00f8gning skal indgives p\u00e5 et ans\u00f8gningsskema, der er godkendt af\nSocial- og Indenrigsministeriet. Ans\u00f8gningsskemaet kan du f\u00e5 udleveret ved henvendelse til kommunen eller en\ndansk repr\u00e6sentation i udlandet, ligesom skemaet er tilg\u00e6ngeligt p\u00e5 Social- og Indenrigsministeriets hjemmeside:\nhttp:\/\/valg.sim.dk. En ans\u00f8gning indgivet inden udl\u00f8bet af gyldighedsperioden for denne afg\u00f8relse medf\u00f8rer ikke, at\ngyldighedsperioden forl\u00e6nges, indtil der er truffet afg\u00f8relse om din nye ans\u00f8gning.\n\nBrevstemme - og eventuel fornyet ans\u00f8gning om optagelse p\u00e5 valglisten - skal sendes til:\nKommunens navn og adresse\n\nVed personligt fremm\u00f8de p\u00e5 valgdagen kan du stemme\np\u00e5 adressen:\nAfstemningsstedets navn og adresse\n\nMed venlig hilsen\n\nKLE 84.01.00G01 FR 145A (03\/2016)\nUdarbejdet af KL - Godkendt af Social- og Indenrigsministeriet\n\nSide 1 af 1\n\n\f"}