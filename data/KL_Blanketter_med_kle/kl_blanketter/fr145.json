{"classes":[{"id":"84.01.00","title":""}],"title":"","text":"FR 145\nModtager\n\nPersonnummer\nDato\n\n5 708410 036460\n\nAfsender\n\nMeddelelse om optagelse p\u00e5 folketingsvalglisten af personer, der opholder sig i udlandet\n\u2022 udsendte statsansatte\nKommunalbestyrelsen\/Folkeregistret har i dag p\u00e5 grundlag af din ans\u00f8gning besluttet, at du optages p\u00e5 folketingsvalglisten.\nI 2 \u00e5r fra i dag - dvs. til og med den\n- kan du stemme ved folketingsvalg og folkeafstemninger. Du kan endvidere stemme ved valg af danske medlemmer til Europa-Parlamentet, medmindre du er optaget p\u00e5\nvalglisten til Europa-Parlamentsvalg i et af de \u00f8vrige EU-lande. Du kan ikke stemme ved kommunalvalgene.\nDu vil ikke modtage valgkort.\nI udlandet kan du fra og med 3 m\u00e5neder f\u00f8r valgdagen brevstemme p\u00e5 en dansk ambassade eller et dansk konsulat.\nDer er ikke fastsat nogen sidste frist for at afgive brevstemme i udlandet. Brevstemmen skal imidlertid v\u00e6re afgivet\ni s\u00e5 god tid, at den kan v\u00e6re sendt hjem til vedkommende kommune, inden afstemningen g\u00e5r i gang p\u00e5 valgdagen.\nHer i landet kan du ved folketingsvalg brevstemme p\u00e5 et hvilket som helst folkeregister de sidste 3 uger f\u00f8r valgdagen\nog ved folkeafstemninger og valg af danske medlemmer til Europa-Parlamentet de sidste 3 m\u00e5neder f\u00f8r valgdagen.\nDu kan dog senest stemme n\u00e6stsidste s\u00f8gnedag (hverdag inkl. l\u00f8rdag) f\u00f8r valgdagen.\nHvis du afgiver flere brevstemmer til samme valg, er det alene den sidst afgivne, der kommer i betragtning.\nDu kan ogs\u00e5 stemme ved personligt fremm\u00f8de p\u00e5 valgdagen her i kommunen. Du skal da stemme p\u00e5 den adresse,\nder er angivet sidst i dette brev. Hvis du har brevstemt, kan du ikke stemme ved personligt fremm\u00f8de p\u00e5 valgdagen.\nHvis du inden for de n\u00e6ste 2 \u00e5r flytter tilbage til Danmark og tilmelder dig et dansk folkeregister, vil denne afg\u00f8relse\nom optagelse p\u00e5 den s\u00e6rlige valgliste for udlandsdanskere falde bort, idet du i stedet automatisk optages p\u00e5 den\nalmindelige valgliste. Tager du ophold i udlandet igen, og frameldes du folkeregistret i forbindelse med det fornyede\nudlandsophold, skal du derfor p\u00e5 ny s\u00f8ge om optagelse p\u00e5 den s\u00e6rlige valgliste. Det g\u00e6lder, selv om du tager ophold i udlandet igen inden for de n\u00e6ste 2 \u00e5r.\nHvis du ved udl\u00f8bet af 2-\u00e5rsperioden stadig opholder dig i udlandet, kan du p\u00e5 ny s\u00f8ge om optagelse p\u00e5 valglisten.\nFornyet ans\u00f8gning skal indgives p\u00e5 et ans\u00f8gningsskema, der er godkendt af Social- og Indenrigsministeriet. Ans\u00f8gningsskemaet kan du f\u00e5 udleveret ved henvendelse til kommunen eller en dansk repr\u00e6sentation i udlandet, ligesom\nskemaet er tilg\u00e6ngeligt p\u00e5 Social- og Indenrigsministeriets hjemmeside: http:\/\/valg.sim.dk. S\u00f8ger du inden udl\u00f8bet\naf 2-\u00e5rsperioden, forl\u00e6nges denne periode, indtil der er truffet afg\u00f8relse om din nye ans\u00f8gning.\n\nBrevstemme - og eventuel fornyet ans\u00f8gning om optagelse p\u00e5 valglisten - skal sendes til:\nKommunens navn og adresse\n\nVed personligt fremm\u00f8de p\u00e5 valgdagen kan du stemme\np\u00e5 adressen:\nAfstemningsstedets navn og adresse\n\nMed venlig hilsen\n\nKLE 84.01.00G01 FR 145 (03\/2016)\nUdarbejdet af KL - Godkendt af Social- og Indenrigsministeriet\n\nSide 1 af 1\n\n\f"}