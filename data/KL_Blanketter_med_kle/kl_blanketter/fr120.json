{"classes":[{"id":"23.05.05","title":""}],"title":"","text":"Oplyses ved henvendelse\n\n5 708410 043505\n\nNavn og adresse\n\nKLE 23.05.05G01 \u2022 Sagsidentifikation\n\nKvittering for\nnavne- og adressebeskyttelse\nDu har fra dags dato f\u00e5et dit navn og din adresse beskyttet\nmod udlevering fra folkeregistret og Det Centrale Personregister (CPR) til private, jf. CPR-lovens \u00a7 28.\nNavne- og adressebeskyttelse bortfalder efter 1 \u00e5r,\nhvis du ikke forinden har fremsat \u00f8nske om forl\u00e6ngelse. Kommunalbestyrelsen kan, hvis helt s\u00e6rlige\nforhold berettiger til det, give en beskyttelse for l\u00e6ngere tid end et \u00e5r.\nNavne- og adressebeskyttelsen vil blive meddelt de relevante steder i kommunen. S\u00e5 l\u00e6nge du har navne- og\nadressebeskyttelse, bliver du derfor ikke optaget i en evt.\nkommunal vejviser.\n\nNavne- og adressebeskyttelsen g\u00e6lder ikke i forhold til\nkreditoplysningsbureauer eller offentlig myndigheder og\nkreditorer, eller hvis navn og\/eller adresse skal videregives i henhold til anden lovgivning.\nDu b\u00f8r henvende dig til PostNord og teleselskaberne, hvis\ndu ogs\u00e5 \u00f8nsker navne- og adressebeskyttelse der.\nDu har ret til at vide, hvilke oplysninger kommunen har om\ndig, og du kan kr\u00e6ve forkerte oplysninger rettet eller slettet.\n\nVenlig hilsen Folkeregistret\nFolkeregistrets navn og adresse\n\nKontaktperson\n\nDato og underskrift\n\nBekendtg\u00f8relse om folkeregistrering (uddrag)\n\u00a7 12. N\u00e5r en person anmoder om navne- og adressebeskyttelse, jf. \u00a7 28 i lov om Det Centrale Personregister,\nskal vedkommende have oplyst, at navne- og adressebeskyttelse:\n1) kun g\u00e6lder beskyttelse mod videregivelse til private af\nnavne- og adresseoplysninger, der hidr\u00f8rer fra CPR,\nhvorfor den p\u00e5g\u00e6ldende skal rette s\u00e6rskilt anmodning til Post Danmark og teleselskaberne, s\u00e5fremt der\nogs\u00e5 \u00f8nskes beskyttelse mod videregivelse af oplysninger fra disse,\n2) ikke omfatter videregivelse af navne- og adresseoplysninger til offentlige myndigheder,\n3) bortfalder efter 1 \u00e5r, hvis der ikke inden dette tidspunkt\ner fremsat \u00f8nske om forl\u00e6ngelse, medmindre kommunalbestyrelsen finder, at helt s\u00e6rlige forhold berettiger\ntil en beskyttelse for l\u00e6ngere tid end \u00e9t \u00e5r,\n4) ikke bevirker, at den p\u00e5g\u00e6ldende tillige er beskyttet\nefter \u00a7 29, stk. 2, i lov om Det Centrale Personregister\nmod henvendelser, der sker i markedsf\u00f8rings\u00f8jemed,\n5) bevirker, at den p\u00e5g\u00e6ldende tillige if\u00f8lge \u00a7 30, stk. 1,\ni lov om Det Centrale Personregister er beskyttet mod\noptagelse i lokalvejviser, s\u00e5 l\u00e6nge navne- og adressebeskyttelsen er g\u00e6ldende,\n6) ikke udelukker, at oplysning om beskyttet navn og\nadresse kan videregives af en offentlig myndighed,\nder har modtaget denne oplysning fra CPR, til andre\noffentlige myndigheder eller private, hvis videregivelsen f\u00f8lger af lov eller bestemmelser fastsat i henhold\ntil lov, jf. \u00a7 34 i lov om Det Centrale Personregister,\n7) ikke omfatter videregivelse af beskyttet navn og\nadresse til kreditoplysningsbureauer, som Datatilsynet\n\nhar meddelt tilladelse til kreditoplysningsvirksomhed,\njf. \u00a7 38, stk. 4, og \u00a7 42, stk. 4, i lov om Det Centrale\nPersonregister,\n8) normalt ikke kan opretholdes over for kreditorer, som\nagter at foretage skridt til opkr\u00e6vning eller inddrivelse\naf en forfalden fordring, jf. \u00a7 42, stk. 5, i lov om Det\nCentrale Personregister,\n9) ikke udelukker udlevering af beskyttet navn og adresse\ntil en person, der har dokumenteret en retlig interesse\nheri, hvis kommunalbestyrelsen finder, at den retlige\ninteresse i udleveringen skal till\u00e6gges st\u00f8rre v\u00e6gt\nend eventuelle indvendinger imod udleveringen, jf.\n\u00a7 43 i lov om Det Centrale Personregister,\n10) ikke udelukker, at oplysning om beskyttet navn og\nadresse kan videregives af en privat, der har modtaget\ndenne fra CPR, til andre private, hvis det f\u00f8lger af lov\neller bestemmelser fastsat i henhold til lov, jf. \u00a7 44, stk.\n1, i lov om Det Centrale Personregister,\n11) ikke bevirker, at en (med)ejer eller lejer ikke kan f\u00e5\noplyst navne p\u00e5 de personer, der aktuelt er tilmeldt\nen bolig, som vedkommende dokumenterer at v\u00e6re\n(med)ejer eller lejer af, jf. \u00a7 45 i lov om Det Centrale\nPersonregister, og\n12) skal oplyses s\u00e6rskilt over for tinglysningskontoret ved\nanmeldelse af sk\u00f8der og pantebreve m.v. vedr\u00f8rende\nfast ejendom, hvis ikke ejendommens adresse skal\nkunne findes ved s\u00f8gning p\u00e5 personens navn i den\noffentligt tilg\u00e6ngelige Statstidende.\n\nFR 120 (05\/2018)\nUdarbejdet af KL\n\nSide 1 af 1\n\n\f"}