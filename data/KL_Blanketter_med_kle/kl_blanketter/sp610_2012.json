{"classes":[{"id":"32.03.08","title":""}],"title":"","text":"Navn og adresse\n\nOplyses ved henvendelse\nDato\n\nKLE 32.03.08G01 \u2022 Sagsidentifikation\n\nAfg\u00f8relse om\nopsat folkepension\nefter pensionslovens \u00a7 15a\nVi har modtaget din ans\u00f8gning om folkepension,\nog du har ret til folkepension pr.\n\nDato\n\nDato\n\nEfter din anmodning ops\u00e6ttes pensionsudbetalingen fra\nDet er en betingelse for at optjene venteprocent, at du har indt\u00e6gt ved personligt arbejde i mindst 1.000 timer\ninden for et kalender\u00e5r.\nI \u00e5r skal du i perioden\nFra dato\n\nTil dato\n\nhave indt\u00e6gt ved personligt\narbejde i mindst\n\nAntal timer\n\nEfter \u00e5rsskiftet skal besk\u00e6ftigelsens omfang dokumenteres. Dokumentationen for l\u00f8nmodtagere best\u00e5r af\nl\u00f8nsedler for perioden eller en arbejdsgivererkl\u00e6ring. Dokumentation for selvst\u00e6ndige best\u00e5r af en egenerkl\u00e6ring, samt dokumentation for virksomhedens oms\u00e6tning og indt\u00e6gt, fx driftregnskab. Kommunen fremsender hvert \u00e5r i ops\u00e6tningsperioden en arbejdsgivererkl\u00e6ring eller en egenerkl\u00e6ring. For l\u00f8nmodtagere vil\nkommunen dog s\u00e5 vidt muligt indhente dokumentationen fra e-indkomstregisteret.\nN\u00e5r du vil have din folkepension udbetalt, skal du anmode kommunen om dette. Pensionen udbetales med\nvirkning fra den 1. i m\u00e5neden efter, at kommunen har modtaget din anmodning.\nSe i \u00f8vrigt Orientering om opsat folkepension p\u00e5 side 2.\nIf\u00f8lge persondataloven skal kommunen oplyse om f\u00f8lgende\nEfter retssikkerhedslovens \u00a7 11, stk. 2, har du pligt til\nstraks at underrette kommunen om \u00e6ndringer i dit\nbesk\u00e6ftigelsesforhold. Forkerte eller manglende oplysninger\nkan medf\u00f8re, at du ikke optjener venteprocent. Hvis du ikke\nhar optjent venteprocent, vil du f\u00e5 udbetalt et engangsbel\u00f8b\nsvarende til den folkepension, som du ellers ville v\u00e6re\nberettiget til, jf. pensionslovens \u00a7 15d. Endvidere kan du \u2013\nhvis du ved grov uagtsomhed afgiver urigtige eller vildledende\noplysninger \u2013 id\u00f8mmes b\u00f8de efter retssikkerhedslovens\n\u00a7 12b eller straffes efter straffelovens \u00a7 289a.\nTil beregning og kontrol kan kommunen uden dit samtykke\nindhente oplysninger \u2013 bl.a. ved samk\u00f8ring af data \u2013 om \u00f8ko-\n\nnomiske forhold fra andre offentlige myndigheder, herunder\nkommuner, og arbejdsl\u00f8shedskasser, jf. retssikkerhedslovens \u00a7 11a, stk. 2, 4 og 5.\nKommunen registrerer de modtagne oplysninger og videregiver oplysningerne til andre offentlige myndigheder, private\nvirksomheder m.fl., der har lovm\u00e6ssigt krav p\u00e5 oplysningerne eller samarbejder med kommunen.\nDu har ret til at f\u00e5 at vide, hvilke oplysninger kommunen behandler om dig. Du kan kr\u00e6ve forkerte oplysninger rettet.\n\nKlagevejledning\nDu har mulighed for at klage over denne afg\u00f8relse inden 4 uger fra modtagelsen af dette brev. Vi skal have\nmodtaget klagen inden udl\u00f8bet af fristen p\u00e5 4 uger. Hvis vi ikke giver dig medhold i klagen, sender vi den\nvidere til Det Sociale N\u00e6vn.\nVenlig hilsen\nKontorets navn og adresse\n\nTelefonnummer\n\nE-mail\n\nDato og underskrift\n\nSP 610 (12\/2011)\nUdarbejdet af KL\n\nEG Kommuneinformation A\/S\nSide 1 af 2\n\n\fOrientering om opsat folkepension 2012\nDu har opsat udbetalingen af folkepension for senere\nat modtage et l\u00f8bende till\u00e6g til pensionen. Till\u00e6ggets\nst\u00f8rrelse afh\u00e6nger af ops\u00e6tningsperiodens l\u00e6ngde\nog din alder p\u00e5 det tidspunkt, hvor pensionsudbetaling iv\u00e6rks\u00e6ttes.\nHvem kan ops\u00e6tte pensionsudbetalingen\nFor at kunne ops\u00e6tte pensionsudbetalingen skal du\nv\u00e6re berettiget til folkepension.\nDu skal have s\u00f8gt om folkepension. Anmodning om\nops\u00e6ttelse kan indgives samtidig med folkepensionsans\u00f8gningen eller p\u00e5 et senere tidspunkt.\nOps\u00e6tningen f\u00e5r virkning fra den 1. i m\u00e5neden, efter kommunen har modtaget anmodning herom, dog\ntidligst fra det tidspunkt hvor folkepension kan udbetales.\nBesk\u00e6ftigelseskrav\nDet foruds\u00e6ttes, at du har en aktiv tilknytning til arbejdsmarkedet i den periode, hvor pensionsudbetalingen er opsat.\nFor at optjene till\u00e6gget til folkepensionen skal du\nhave indt\u00e6gt ved personligt arbejde i mindst 1.000\ntimer inden for et kalender\u00e5r.\nBesk\u00e6ftigelsens omfang skal dokumenteres over for\nkommunen en gang \u00e5rligt. Husk derfor at gemme l\u00f8nsedler eller anden dokumentation for besk\u00e6ftigelse.\nHvis besk\u00e6ftigelseskravet ikke er opfyldt, optjener\ndu ikke ret til opsat pension for denne periode. I stedet udbetales et engangsbel\u00f8b svarende til den folkepension, der ville have v\u00e6ret ret til i perioden.\nFor l\u00f8nmodtagere skal dokumentation for besk\u00e6ftigelsen i det foreg\u00e5ende kalender\u00e5r ske senest 1.\nmarts. Kommunen vil s\u00e5 vidt muligt indhente dokumentationen fra e-indkomstregisteret.\nFor selvst\u00e6ndige er fristen senest 1. oktober.\nMerudgiftydelse\nMens pensionen er opsat, vil personer med varig\nnedsat fysisk eller psykisk funktionsevne fortsat have\nret til merudgiftydelse efter servicelovens \u00a7 100.\nOps\u00e6tningsperiodens l\u00e6ngde\nPensionen kan h\u00f8jst ops\u00e6ttes i 120 m\u00e5neder. Den\nkan ops\u00e6ttes i to perioder, dvs. at det er muligt at\nops\u00e6tte pensionen, derefter have en periode med\npensionsudbetaling og efterf\u00f8lgende en ny periode\nmed opsat pension.\n\nVenteprocent\nVed ops\u00e6tningsperiodens oph\u00f8r beregnes en venteprocent som forholdet mellem antallet af hele m\u00e5neder, pensionen har v\u00e6ret opsat, og middellevetiden\nfor personer p\u00e5 pensionistens alder p\u00e5 oph\u00f8rstidspunktet.\nMiddellevetiden meddeles \u00e5rligt af Social- og Integrationsministeriet.\nEksempel\nHvis pensionsudbetalingen har v\u00e6ret opsat fra 65 til\n70 \u00e5r, alts\u00e5 60 m\u00e5neder, beregnes venteprocenten\nsom 60 delt med de 175 m\u00e5neder (2012-sats), der er\nmiddellevetiden for 70-\u00e5rige.\n60\/175 = 0,34, alts\u00e5 34%.\nHvis folkepensionen udbetales med grundbel\u00f8bet p\u00e5\n5.713 kr. m\u00e5nedlig (2012-sats), udg\u00f8r ventetill\u00e6gget\n5.713 kr. \u00d7 34% = 1.942 kr., og den samlede pensionsudbetaling vil v\u00e6re 7.655 kr. m\u00e5nedlig.\nHvis du har ret til pensionstill\u00e6g, beregnes ogs\u00e5 ventetill\u00e6g af dette.\nOvergang til folkepension\nOph\u00f8r med ops\u00e6tningen har tidligst virkning fra den\n1. i m\u00e5neden, efter kommunen har modtaget anmodning herom. Kontakt kommunen, n\u00e5r du ved, hvorn\u00e5r\ndu holder op med at arbejde.\nIndtil venteprocenten er fastsat, udbetales folkepensionen uden ventetill\u00e6g. N\u00e5r venteprocenten er fastsat, vil det manglende ventetill\u00e6g blive efterbetalt,\nog folkepensionen forh\u00f8jes fremover med venteprocenten.\nVenteprocenten kan f\u00f8rst fasts\u00e6ttes, n\u00e5r besk\u00e6ftigelseskravet for den seneste periode er dokumenteret og godkendt.\nD\u00f8dsfald\nVed d\u00f8dsfald inden anmodning om oph\u00f8r af ops\u00e6tningen eller inden udl\u00f8bet af de maksimale 120 m\u00e5neders ops\u00e6tningsperiode, vil der ikke blive udbetalt\nfolkepension, ventetill\u00e6g eller efterlevelsespension.\nDer vil heller ikke blive beregnet og udbetalt engangsbel\u00f8b for d\u00f8ds\u00e5ret.\nUdbetaling af ventetill\u00e6g oph\u00f8rer ved d\u00f8dsfald, eller\nn\u00e5r udbetaling af efterlevelsespension oph\u00f8rer.\n\nSP 610 (12\/2011)\nUdarbejdet af KL\n\nEG Kommuneinformation A\/S\nSide 2 af 2\n\n\f"}