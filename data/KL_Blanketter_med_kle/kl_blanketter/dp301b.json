{"classes":[{"id":"32.30.04","title":""}],"title":"","text":"dp 301B\nModtager\n\nPersonnummer\nDato\n\n5 708410 044663\n\nAfsender\n\nOrientering til sygemeldt arbejdsledig\nVia din a-kasse, har vi f\u00e5et besked om, at du har v\u00e6ret sygemeldt siden den\n\n.\n\nIdet du f\u00e5r udbetalt sygedagpenge, skal du if\u00f8lge sygedagpengeloven deltage i et s\u00e5kaldt opf\u00f8lgningsforl\u00f8b\ni dit jobcenter. Som led i dette opf\u00f8lgningsforl\u00f8b, skal du udfylde et oplysningsskema, som jobcentret skal\nbruge til forberedelse af den f\u00f8rste samtale, som du indkaldes til. Du vil modtage et s\u00e6rskilt brev med indkaldelse til samtale.\nEfter reglerne om sygedagpengeloven (\u00a7 11, stk. 2 og stk. 3) skal du udfylde og returnere vedlagte oplysningsskema, s\u00e5 det er os i h\u00e6nde senest med udgangen af den\n.\n\nDet fremg\u00e5r bl.a. af sygedagpengelovens \u00a7 21, stk. 1, nr. 1, at retten til sygedagpenge bortfalder, s\u00e5 l\u00e6nge\nden sygemeldte uden rimelig grund undlader at medvirke ved kommunens opf\u00f8lgning. Manglende returnering af oplysningsskemaet vil blive betragtet som manglende medvirken. Vi skal derfor oplyse, at hvis du ikke\nreturnerer skemaet til tiden, har du kun ret til sygedagpenge til og med den\n.\n\nDet bel\u00f8b der evt. er udbetalt fra den dag, hvor retten til sygedagpenge er oph\u00f8rt, og indtil udbetalingen er\nstandset, skal tilbagebetales, med mindre du har haft en rimelig grund til ikke at returnere oplysningsskemaet.\n\nHvis du har sp\u00f8rgsm\u00e5l til skemaet eller i \u00f8vrigt har brug for r\u00e5d og vejledning, er du velkommen til at kontakte\nos. Din kontaktperson er\n.\n\nDu kan p\u00e5 side 2 l\u00e6se om den kommunale opf\u00f8lgning og om de rettigheder og pligter du har som modtager\naf sygedagpenge.\n\nVenlig hilsen\n\nKLE 32.30.04G01 DP 301B (05\/2018)\nUdarbejdet af KL\n\nSide 1 af 3\n\n\fOrientering om den kommunale opf\u00f8lgning, rettigheder og pligter\nEfter sygedagpengeloven er kommunen forpligtet\ntil at tilrettel\u00e6gge og gennemf\u00f8re et individuelt og\nfleksibelt opf\u00f8lgningsforl\u00f8b i sygedagpengesager,\nhvor kommunen ikke har modtaget en raskmelding.\nForm\u00e5let er, at sygemeldte st\u00f8ttes i at fastholde deres job\/tilknytning til arbejdsmarkedet.\nKommunen er forpligtet til l\u00f8bende at vurdere, om\nbetingelserne for at modtage sygedagpenge er til\nstede, samt om der foreligger hel eller delvis uarbejdsdygtighed p\u00e5 grund af sygdom.\nKommunen skal have et tilstr\u00e6kkeligt oplyst grundlag til at foretage visitation og opf\u00f8lgning, herunder\nforberede den f\u00f8rste samtale samt vurdere retten\ntil fulde eller nedsatte sygedagpenge. Derfor skal\nden sygemeldte udfylde et oplysningsskema med\nrelevante oplysninger til brug for kommunen.\nDen sygemeldte skal svare senest 8 dage efter afsendelse af oplysningsskemaet, medmindre andet\naftales med kommunen.\nJobcentret registrerer de modtagne oplysninger og\nvideregiver oplysningerne til andre offentlige myndigheder, private virksomheder m.fl., der har lovm\u00e6ssigt krav p\u00e5 oplysningerne eller samarbejder\nmed kommunen.\n\nOplysningspligt\nV\u00e6r opm\u00e6rksom p\u00e5 f\u00f8lgende tilf\u00e6lde, hvor du er\nforpligtet til omg\u00e5ende at underrette kommunen:\nHvis du raskmelder dig, skal du omg\u00e5ende kontakte kommunen. Retten til sygedagpenge oph\u00f8rer\nfra den dag, du igen er arbejdsdygtig. Dette g\u00e6lder\nogs\u00e5 selv om du ikke g\u00e5r i arbejde eller raskmelder\ndig. Du har ogs\u00e5 pligt til omg\u00e5ende at underrette\nkommunen, hvis du genoptager arbejdet delvist\neller hvis l\u00e6gen sk\u00f8nner, at du kan arbejde delvist.\nHvis du deltager i undervisning, skal du omg\u00e5ende kontakte kommunen. Dette skyldes, at retten\ntil sygedagpenge som hovedregel oph\u00f8rer, hvis sygedagpengemodtageren p\u00e5begynder uddannelse.\nRetten til sygedagpenge oph\u00f8rer som hovedregel,\nhvis sygedagpengemodtageren rejser til udlandet.\nDer g\u00e6lder dog s\u00e6rlige regler om ophold eller bop\u00e6l i andet EU-land. Hvis du planl\u00e6gger at rejse til\nudlandet, skal du derfor omg\u00e5ende kontakte kommunen, ogs\u00e5 selv om der kun er tale om et kortere\nophold.\nDer kan ikke udbetales sygedagpenge under ferie.\nDu har derfor ogs\u00e5 pligt til at oplyse, hvis du holder\nferie.\n\nJobcentret sletter oplysningerne n\u00e5r opbevaringspligten udl\u00f8ber og et eventuelt arkiveringskrav er\nopfyldt. N\u00e5r oplysningerne er arkiveret eller slettet,\nhar jobcentret ikke l\u00e6ngere adgang til dem.\nDu har ret til at vide, hvilke oplysninger kommunen\nhar om dig, og du kan kr\u00e6ve forkerte oplysninger\nrettet eller slettet.\nJobcentret kan som led i opf\u00f8lgningen r\u00e5dgive og\nvejlede om de forskellige muligheder for at komme\ntilbage i arbejde, herunder mulighederne for at vende gradvist tilbage i arbejde. Endvidere kan jobcentret iv\u00e6rks\u00e6tte tilbud i form af vejledning eller opkvalivicering, virksomhedspraktik eller l\u00f8ntilskud,\nhvis det kan fremme, at den sygemeldte bliver fastholdt i arbejdsmarkedet.\nHvis der er tale om alvorlig sygdom, hvor kontakt\ntil den sygemeldte ikke er hensigtsm\u00e6ssig eller\nmulig p\u00e5 grund af den sygemeldtes helbredssituation, foreg\u00e5r opf\u00f8lgningen uden kontakt til den\nsygemeldte (standby). Ved vurdering af, om en sygdom er alvorlig indg\u00e5r navnlig, om sygdommen er\nlivstruende.\nHvis du lider af en alvorlig livstruende sygdom, kan\ndu eller en p\u00e5r\u00f8rende meddele jobcentret, om du\n\u00f8nsker at blive omfattet af standby-ordningen.\n\nHvis du flytter til en anden kommune, skal du rette\nhenvendelse til din nye kommune for evt. fortsat\nudbetaling af sygedagpenge. Hvis du flytter til udlandet, skal du kontakte din nuv\u00e6rende kommune.\nDu har pligt til at oplyse kommunen om \u00e6ndringer i\ndine indt\u00e6gtsforhold, der kan have betydning for\nudbetalingen af sygedagpenge.\nHvis du undlader at underrette om foranst\u00e5ende,\nkan det medf\u00f8re krav om tilbagebetaling af sygedagpenge\nHvis du giver forkerte, mangelfulde eller vildledende oplysninger \u2013 enten bevidst eller ved grov\nuagtsomhed \u2013 kan du blive id\u00f8mt b\u00f8de efter retssikkerhedslovens \u00a7 12b eller tiltales efter straffelovens \u00a7 289a.\n\nMuligheder som sygemeldt\nFritidsaktiviteter som sygemeldt\nHvis det er helbredsm\u00e6ssigt muligt, kan du v\u00e6re\naktiv, selv om du er sygemeldt. Kontakt dog altid\ndin sagsbehandler, f\u00f8r du p\u00e5begynder en aktivitet.\nFritidsaktiviteten skal kunne forenes med sygebehandlingen og ikke forsinke helbredelsen eller udskyde en eventuel revalidering.\nKLE 32.30.04G01 DP 301B (05\/2018)\n\nUdarbejdet af KL\n\nSide 2 af 3\n\n\fKommunens databeskyttelsesr\u00e5dgiver\nDu kan kontakte databeskyttelsesr\u00e5dgiveren om\ndine rettigheder i henhold til databeskyttelseslovgivningen.\nDu har ret til at klage til Datatilsynet over Kommu-\n\nnens behandling af dine personlige oplysninger.\nP\u00e5 Datatilsynet.dk kan du l\u00e6se mere om databeskyttelsesr\u00e5dgiverens rolle.\n\nKLE 32.30.04G01 DP 301B (05\/2018)\nUdarbejdet af KL\n\nSide 3 af 3\n\n\f"}