{"classes":[{"id":"32.30.04","title":""}],"title":"","text":"dp 320\nModtager\n\nPersonnummer\nDato\n\n5 708410 037443\n\nAfsender\n\nBevilling af sygedagpenge\nSelvst\u00e6ndig\nVedr\u00f8rende din sygemelding af den\n\n.\n\nDu har ret til sygedagpenge fra den\n\n.\n\nBeregning af sygedagpenge\n\nVi beregner st\u00f8rrelsen af dine sygedagpenge p\u00e5 baggrund af SKAT\u00b4s \u00e5rsopg\u00f8relse for det\nseneste regnskabs\u00e5r. Hvis du har f\u00e5et uds\u00e6ttelse med at aflevere selvangivelse, bruger vi i\nstedet \u00e5rsopg\u00f8relsen for det seneste forudg\u00e5ende regnskabs\u00e5r.\nHvis du har startet din virksomhed for nylig, bruger vi din seneste \u00e5rsopg\u00f8relse som l\u00f8nmodtager eller et revisorattesteret regnskab for din virksomhed.\nDu kan l\u00e6se mere om sygedagpengelovens beregningsregler p\u00e5 bagsiden af denne bevilling.\nUdbetaling\n\nSygedagpenge bliver som hovedregel udbetalt den sidste torsdag i m\u00e5neden.\nDu vil modtage en udbetalingsspecifikation, der indeholder oplysninger om den indt\u00e6gt,\nder er lagt til grund for beregningen.\nJobnet\n\nSom sygemeldt kan du betjene dig selv p\u00e5 www.jobnet.dk. Her kan du fx se, hvad du har\naftalt med jobcentret under dine samtaler, se aftale om opf\u00f8lgning og raskmelde dig.\nKlagevejledning\n\nDu har mulighed for at klage over denne afg\u00f8relse inden 4 uger fra modtagelsen af denne\nbevilling. Kommunen skal have modtaget klagen inden udl\u00f8bet af fristen p\u00e5 4 uger. Hvis vi\nikke giver dig medhold i klagen, sender vi den videre til Ankestyrelsen.\nOrientering om s\u00e6rlig st\u00f8tte til h\u00f8je boligudgifter\n\nHvis du f\u00e5r et indt\u00e6gtstab i forbindelse med dit sygefrav\u00e6r, kan du muligvis v\u00e6re berettiget til s\u00e6rlig st\u00f8tte til h\u00f8je boligudgifter efter Lov om aktiv socialpolitiks \u00a7 34, hvis dine\nboligudgifter samlet overstiger et bel\u00f8b, der afh\u00e6nger af, om du har hjemmeboende b\u00f8rn.\nDu kan f\u00e5 mere information om s\u00e6rlig st\u00f8tte til h\u00f8je boligudgifter p\u00e5 borger.dk eller p\u00e5 din\nkommunes hjemmeside, eller kontakte din kommune for yderligere oplysninger.\n\nKLE 32.30.04G01 DP 320 (04\/2016)\nUdarbejdet af KL\n\nSide 1 af 3\n\n\fHar du sp\u00f8rgsm\u00e5l\n\nDu er velkommen til at rette henvendelse til os, hvis du har sp\u00f8rgsm\u00e5l til denne bevilling\neller har brug for r\u00e5d og vejledning om din sygedagpengesag.\nMed venlig hilsen\n\nUddrag af sygedagpengeloven\n\u00a7 45. Personer, der har indt\u00e6gt ved selvst\u00e6ndig\nerhvervsvirksomhed, kan sikre sig ret til sygedagpenge\nfra kommunen i de f\u00f8rste 2 uger af sygeperioden.\nStk. 2. Sygedagpengene udg\u00f8r mindst 2\/3 af det bel\u00f8b,\nder er n\u00e6vnt i \u00a7 50, stk. 1, fra tredje frav\u00e6rsdag, medmindre den selvst\u00e6ndige har sikret sig ret til sygedagpenge\nfra f\u00f8rste frav\u00e6rsdag.\nStk. 3. Sygedagpengene kan udg\u00f8re et h\u00f8jere bel\u00f8b\nend n\u00e6vnt i stk. 2, hvis der er tegnet forsikring for det\nbel\u00f8b, der er n\u00e6vnt i \u00a7 50, stk. 1, og indt\u00e6gten berettiger\ntil det.\nStk. 4. Pr\u00e6mien til sygedagpengeforsikringen fasts\u00e6ttes i forhold til st\u00f8rrelsen af de sikrede sygedagpenge og\nden periode, de d\u00e6kker. De samlede pr\u00e6mier skal fasts\u00e6ttes s\u00e5ledes, at de sk\u00f8nnes at d\u00e6kke 55 pct. af udgifterne, hvis der er sikret sygedagpenge fra tredje\nfrav\u00e6rsdag, og 85 pct., hvis der er sikret sygedagpenge\nfra f\u00f8rste frav\u00e6rsdag.\nStk. 5. Besk\u00e6ftigelsesministeren fasts\u00e6tter n\u00e6rmere\nregler for sygedagpengeforsikringen for selvst\u00e6ndige\n\nerhvervsdrivende, herunder regler om pr\u00e6miens st\u00f8rrelse, opkr\u00e6vning af pr\u00e6miebidrag, gebyr ved manglende rettidig betaling af pr\u00e6mie, optagelse, udmeldelse,\nudelukkelse m.v.\n\u00a7 46. Sygedagpenge beregnes p\u00e5 grundlag af l\u00f8nindt\u00e6gt og anden indt\u00e6gt, der erstatter l\u00f8nindt\u00e6gt, jf. stk. 2,\nog selvst\u00e6ndig erhvervsindt\u00e6gt.\nStk. 2. Besk\u00e6ftigelsesministeren fasts\u00e6tter regler om,\n1) hvilke indt\u00e6gter der skal henregnes til l\u00f8nindt\u00e6gt og\nhvilke til selvst\u00e6ndig erhvervsindt\u00e6gt, og\n2) beregning af sygedagpenge p\u00e5 grundlag af arbejdsfortjenesten ved selvst\u00e6ndig virksomhed, herunder om\nanvendelse af indt\u00e6gtsoplysninger fra skatteforvaltningen.\n\u00a7 50. Sygedagpenge til l\u00f8nmodtagere efter \u00a7 47 kan\nikke udg\u00f8re mere end 3.332 kr. divideret med den normale overenskomstm\u00e6ssige arbejdstid i timer pr. uge.\nStk. 2-4. (Udeladt).\n\nTimemaksimum - Sygedagpengelovens \u00a7 50, stk. 1.\nDen maksimale sygedagpengetakst bliver reguleret ved hvert \u00e5rsskifte. I loven angives taksten fra 2006.\nSe den aktuelle takst p\u00e5 http:\/\/www.star.dk\/da\/Love-og-regler\/Satser.aspx.\n\nUddrag af bekendtg\u00f8relse nr. 1898 af 29. december 2015 om opg\u00f8relse af besk\u00e6ftigelseskrav og\nberegning af sygedagpeng m.v.\nKapitel 7\nBeregning af sygedagpenge til selvst\u00e6ndige\nerhvervsdrivende\n\u00a7 19. Personer, der har indt\u00e6gt ved selvst\u00e6ndig\nerhvervsvirksomhed, har ret til sygedagpenge p\u00e5 grundlag af arbejdsfortjenesten ved virksomheden, dog h\u00f8jst\ndet bel\u00f8b, der er n\u00e6vnt i lovens \u00a7 50, stk. 1.\nStk. 2. Som dokumentation for arbejdsfortjenesten\nanvendes skattemyndighedernes \u00e5rsopg\u00f8relse for det\nseneste regnskabs\u00e5r p\u00e5 grundlag af indgivet selvangivelse. Hvis selvangivelse er indgivet rettidigt, men \u00e5rsopg\u00f8relsen p\u00e5 grundlag heraf endnu ikke foreligger,\nanvendes \u00e5rsopg\u00f8relsen for det seneste forudg\u00e5ende\nregnskabs\u00e5r. Det samme g\u00e6lder, hvis der er bevilget\nuds\u00e6ttelse med indsendelse af selvangivelsen.\n\nStk. 3. Hvis den selvst\u00e6ndige erhvervsdrivende har\ndrevet virksomhed i en kortere periode, s\u00e5ledes at selvangivelse som selvst\u00e6ndig for et helt regnskabs\u00e5r ikke er\nindgivet, anvendes i stedet\n1) den seneste \u00e5rsopg\u00f8relse som l\u00f8nmodtager, eller\nhvilke til selvst\u00e6ndig erhvervsindt\u00e6gt, og\n2) et revisorattesteret regnskab for virksomheden for et\nhelt \u00e5r opgjort efter samme principper som \u00e5rsopg\u00f8relsen. Regnskabet skal senest v\u00e6re kommunen i h\u00e6nde\n6 uger efter anmodningen om sygedagpenge.\nStk. 4. Det er en betingelse for retten til sygedagpenge,\nat den selvst\u00e6ndige erhvervsdrivende afleverer dokumentation i overensstemmelse med stk. 2 og 3.\nStk. 5. En selvst\u00e6ndig erhvervsdrivende, der har tilmeldt sig forsikringsordningen efter lovens \u00a7 45, er berettiget til mindst 2\/3 af det bel\u00f8b, der er n\u00e6vnt i lovens \u00a7 50,\nKLE 32.30.04G01 DP 320 (04\/2016)\n\nUdarbejdet af KL\n\nSide 2 af 3\n\n\fstk. 1, uanset om der kan dokumenteres en arbejdsfortjeneste.\n\u00a7 20. Som beregningsgrundlag for en selvst\u00e6ndig\nerhvervsdrivende, jf. \u00a7 19, stk. 1, anvendes \u00e5rsopg\u00f8relsens oplysninger om:\n1) Overskud af virksomhed og udlejningsejendom korrigeret for renteudgifter og renteindt\u00e6gter, der vedr\u00f8rer\nvirksomheden.\n2) Indt\u00e6gt overf\u00f8rt til medarbejdende \u00e6gtef\u00e6lle.\n3) Egne sygedagpenge, barselsdagpenge, kompensation\nefter lov om barselsudligning for selvst\u00e6ndigt erhvervsdrivende og andre indt\u00e6gter, jf. \u00a7 5, stk. 4 og 6.\nStk. 2. Som beregningsgrundlag for en medarbejdende\n\u00e6gtef\u00e6lle, jf. \u00a7 19, stk. 1, anvendes \u00e5rsopg\u00f8relsens\noplysninger om:\n\n1) Indt\u00e6gt overf\u00f8rt til medarbejdende \u00e6gtef\u00e6lle.\n2) Egne sygedagpenge, barselsdagpenge, kompensation\nefter lov om barselsudligning for selvst\u00e6ndigt erhvervsdrivende og andre indt\u00e6gter, jf. \u00a7 5, stk. 4 og 6.\nStk. 3. Sygedagpenge udbetalt efter \u00a7 19, stk. 5, og\nsygedagpengebel\u00f8bet beregnet efter stk. 1 og 2, kan ikke\nreguleres som f\u00f8lge af senere \u00e6ndring af arbejdsfortjenesten.\nStk. 4. Ved beregning af sygedagpenge til personer, der\nved sygedagpengeperiodens begyndelse modtog godtg\u00f8relse for tabt arbejdsfortjeneste efter \u00a7 42 og plejevederlag efter \u00a7 120 i lov om social service eller dagpenge\ntil for\u00e6ldre med alvorligt syge b\u00f8rn efter barselsloven,\nanvendes \u00e5rsopg\u00f8relsen for det senest forudg\u00e5ende\nregnskabs\u00e5r eller et revisorattesteret regnskab, jf. \u00a7 19,\nstk. 3, nr. 2.\n\nKLE 32.30.04G01 DP 320 (04\/2016)\nUdarbejdet af KL\n\nSide 3 af 3\n\n\f"}