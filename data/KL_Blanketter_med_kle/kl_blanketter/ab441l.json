{"classes":[{"id":"15.20.34","title":""}],"title":"","text":"Uddrag af lov om en aktiv besk\u00e6ftigelsesindsats (besk\u00e6ftigelsesloven)\n\u00a7 74. Jobcenteret kan give en person, der er ansat eller\nsom skal ans\u00e6ttes i fleksjob, hj\u00e6lp til arbejdsredskaber og\nmindre arbejdspladsindretninger samt hj\u00e6lp til kortvarige\nkurser, n\u00e5r hj\u00e6lpen har afg\u00f8rende betydning for, at den\np\u00e5g\u00e6ldende kan fastholde eller opn\u00e5 ans\u00e6ttelse i fleksjob.\nDet er endvidere en foruds\u00e6tning, at arbejdsredskabet eller\narbejdspladsindretningen kompenserer for den p\u00e5g\u00e6ldendes begr\u00e6nsninger i arbejdsevnen.\nStk. 2. Jobcenteret giver hj\u00e6lp efter stk. 1, n\u00e5r hj\u00e6lp efter\nanden lovgivning ikke er tilstr\u00e6kkelig til at kompensere for\nden p\u00e5g\u00e6ldendes begr\u00e6nsninger i arbejdsevnen.\nStk. 3. Jobcenteret giver hj\u00e6lp efter stk. 1 uden hensyn\ntil ans\u00f8gerens og \u00e6gtef\u00e6llens indt\u00e6gts- og formueforhold.\n\u00a7 76. I forbindelse med deltagelse i tilbud efter kapitel 1012 kan der ydes tilskud til hj\u00e6lpemidler med henblik p\u00e5 at\nunderst\u00f8tte, at personen kan f\u00e5 og deltage i tilbuddet.\nStk. 2. Tilskud til hj\u00e6lpemidler kan gives som tilskud til\nundervisningsmateriale, arbejdsredskaber og mindre arbejdspladsindretninger. Hj\u00e6lpemidler kan i stedet for tilskud\ngives som udl\u00e5n under foruds\u00e6tning af, at det udl\u00e5nte i fuldt\nomfang tilgodeser behovet.\nStk. 3-4. (Udeladt).\n\u00a7 77. Det er en betingelse for at give tilskud til undervisningsmateriale, at materialet er en n\u00f8dvendig f\u00f8lge af et\ntilbud om vejledning og opkvalificering eller af en nedsat\nfysisk eller psykisk funktionsevne.\n\nStk. 2. Det er en betingelse for at give tilskud til arbejdsredskaber og mindre arbejdspladsindretninger, at tilskuddet er\naf afg\u00f8rende betydning for, at personen kan deltage i tilbuddet, eller at redskabet eller indretningen kompenserer for\npersonens eventuelle begr\u00e6nsning i arbejdsevnen.\nStk. 3. (Udeladt).\nStk. 4. Tilskud til hj\u00e6lpemidler kan gives uden hensyn til\npersonens og \u00e6gtef\u00e6llens indt\u00e6gts- og formueforhold.\nStk. 5. Besk\u00e6ftigelsesministeren kan fasts\u00e6tte n\u00e6rmere\nregler om tilskud til udgifter til hj\u00e6lpemidler.\n\n5 708410 036316\n\nLovgrundlag til\n\u201dAns\u00f8gning om hj\u00e6lpemidler (undervisningsmateriale, arbejdsredskaber og\narbejdspladsindretning)\u201d\n\n\u00a7 100. Med henblik p\u00e5 at fremme, at personer opn\u00e5r eller\nfastholder ordin\u00e6r ans\u00e6ttelse eller ans\u00e6ttelse efter lov om\nseniorjob, eller at personer kan drive selvst\u00e6ndig virksomhed, kan der ydes tilskud til hj\u00e6lpemidler i form af arbejdsredskaber og mindre arbejdspladsindretninger.\nStk. 2. Det er en betingelse for at give tilskud, at\n1) tilskuddet er af afg\u00f8rende betydning for ans\u00e6ttelsen eller\nbesk\u00e6ftigelsen i egen virksomhed eller\n2) redskabet eller arbejdspladsindretningen kompenserer\nfor personens eventuelle begr\u00e6nsning i arbejdsevnen.\nStk. 3. Bestemmelserne i \u00a7 76, stk. 2, 2. pkt., og \u00a7 77,\nstk. 4, finder tilsvarende anvendelse.\nStk. 4. Besk\u00e6ftigelsesministeren kan fasts\u00e6tte n\u00e6rmere\nregler om tilskud til udgifter til hj\u00e6lpemidler.\n\nUddrag af lov om integration af udl\u00e6ndinge i Danmark (integrationsloven)\n\u00a7 24a. Stk. 2. Kommunalbestyrelsen kan give tilskud til\nhj\u00e6lpemidler i form af arbejdsredskaber og mindre arbejdspladsindretninger til en udl\u00e6nding, der er ansat eller ans\u00e6ttes uden l\u00f8ntilskud. Det er en betingelse for at give tilskud\ntil arbejdsredskaber og mindre arbejdspladsindretninger,\n\nat tilskuddet er af afg\u00f8rende betydning for, at udl\u00e6ndingen\nkan fastholde eller opn\u00e5 ans\u00e6ttelse, eller at redskabet eller\nindretningen kompenserer for udl\u00e6ndingens begr\u00e6nsning i\narbejdsevnen.\n\nUddrag af bekendtg\u00f8relse om en aktiv besk\u00e6ftigelsesindsats\n\u00a7 111. Tilskud til hj\u00e6lpemidler ydes p\u00e5 baggrund af dokumenterede udgifter. Jobcenteret kan dog beregne tilskud til\nundervisningsmateriale p\u00e5 grundlag af de gennemsnitlige\nudgifter ved uddannelsen p\u00e5 den enkelte uddannelsesinstitution.\n\nStk. 2. Det er en betingelse for at give tilskud til hj\u00e6lpemidler, at udgiften ligger ud over, hvad arbejdsgiveren henholdsvis uddannelsesinstitutionen foruds\u00e6ttes at afholde,\nog at hj\u00e6lpemidlerne ikke er s\u00e6dvanligt forekommende p\u00e5\narbejdspladsen henholdsvis uddannelsesinstitutionen.\n\nKLE 15.20.34G01 AB 441L (10\/2015)\nUdarbejdet af KL\n\nSide 1 af 1\n\n\f"}