{"classes":[{"id":"32.03.04","title":""}],"title":"","text":"Navn og adresse\n\nOplyses ved henvendelse\nDato\n\nKLE 32.03.04G01 \u2022 Sagsidentifikation\n\nOplysnings-\/meddelelsespligt\nved udlandsophold\n\nPensionister skal oplyse om ophold uden\nfor EU\/E\u00d8S og Schweiz\nEr du folke- eller f\u00f8rtidspensionist, skal du give besked, hvis du rejser til et land uden for EU, E\u00d8S og Schweiz\ni mere end 2 m\u00e5neder. Du skal ogs\u00e5 oplyse, hvis du har udenlandske indt\u00e6gter under udlandsopholdet.\nS\u00e6rlig meddelelsespligt ved rejser til lande uden for EU\/E\u00d8S og Schweiz\nRejser du til et land uden for EU\/E\u00d8S og Schweiz - undtagen F\u00e6r\u00f8erne og Gr\u00f8nland - i mere end to m\u00e5neder, skal\ndu give kommunen en r\u00e6kke oplysninger:\n\u2022\n\nF\u00f8r du rejser, skal kommunen have besked om afrejsedato og forventet hjemkomstdato\n\n\u2022\n\nHar du udenlandske indt\u00e6gter under udlandsopholdet, skal du hver m\u00e5ned oplyse kommunen om st\u00f8rrelsen\naf indt\u00e6gterne, mens du er i udlandet\n\n\u2022\n\nN\u00e5r du er kommet hjem, skal du oplyse kommunen om den faktiske hjemkomstdato\n\n\u2022\n\nHvis din rejse mod forventning kommer til at vare l\u00e6ngere end to m\u00e5neder, mens du er af sted, skal du\nhurtigst muligt under rejsen give kommunen besked om afrejsedato og forventet hjemkomstdato\n\nDu kan give kommunen besked ved at ringe, skrive en e-mail, brev eller ved personligt fremm\u00f8de.\nEksempel 1\nDu rejser ni m\u00e5neder til Thailand. Da rejsen er til et land uden for EU\/E\u00d8S og varer mere end to m\u00e5neder, er du\nomfattet af den s\u00e6rlige meddelelsespligt.\nEksempel 2\nDu vil rejse til Gr\u00f8nland eller F\u00e6r\u00f8erne i 15 m\u00e5neder. Rejser til Gr\u00f8nland og F\u00e6r\u00f8erne ikke er omfattet af den\ns\u00e6rlige meddelelsespligt. Men fordi du har oplysningspligt, der g\u00e6lder ved siden af den s\u00e6rlige meddelelsespligt,\nskal du give besked til kommunen om rejsen, da du ikke kan f\u00e5 udbetalt pension fra Danmark, hvis du ikke l\u00e6ngere\nhar \u201dfast bop\u00e6l\u201d i Danmark.\nEksempel 3\nDu er f\u00f8rtidspensionist og vil rejse en enkelt gang tre m\u00e5neder til F\u00e6r\u00f8erne. Den s\u00e6rlige meddelelsespligt g\u00e6lder\nikke, da pensionister, der rejser til Gr\u00f8nland og F\u00e6r\u00f8erne ikke er omfattet af den s\u00e6rlige meddelelsespligt.\nEksempel 4\nDu er folkepensionist og vil rejse til Frankrig fra 1. januar til 1. april og fra 15. september til 15. november. Den\ns\u00e6rlige meddelelsespligt g\u00e6lder ikke, da rejsen er til et andet EU-land.\nHuskeliste\nLande, hvor der ikke g\u00e6lder en s\u00e6rlig meddelelsespligt, hvis du rejser i mere end to m\u00e5neder:\nBelgien, Bulgarien, Cypern (den gr\u00e6ske del), Estland, Finland, Frankrig, F\u00e6r\u00f8erne, Gr\u00f8nland, Gr\u00e6kenland,\nNederlandene, Irland, Island, Italien, Letland, Liechtenstein, Litauen, Luxembourg, Malta, Norge, Polen, Portugal,\nRum\u00e6nien, Schweiz, Slovakiet, Slovenien, Spanien, Storbritannien, Sverige, Tjekkiet, Tyskland, Ungarn og \u00d8strig.\nP\u00e5 bagsiden af blanketten kan du l\u00e6se mere om generel oplysningspligt for pensionister ved udlandsophold.\n\nSP 107 (04\/2012)\nUdarbejdet af KL\n\nKommuneinformation\nSide 1 af 2\n\n\fGenerel oplysningspligt for pensionister ved udlandsophold\nHvis du rejser til udlandet som folke- eller f\u00f8rtidspensionist, kan det p\u00e5virke din pension. Det afh\u00e6nger af,\nhvor l\u00e6nge du rejser, og hvorhen. I nogle tilf\u00e6lde skal du meddele kommunen, at du rejser.\nOplysningspligt til kommunen\nModtager du folke- eller f\u00f8rtidspension, skal du give kommunen oplysninger om \u00e6ndringer, der kan have betydning\nfor din pension. Du skal fx give kommunen besked, hvis du flytter til udlandet, din indt\u00e6gt \u00e6ndrer sig, eller hvis du\nrejser s\u00e5 meget, at det kan p\u00e5virke din pension.\nUdlandsophold og pension\nEr du folke- eller f\u00f8rtidspensionist, vil det ikke p\u00e5virke din folke- eller f\u00f8rtidspension, at du rejser til udlandet i et par\nuger i l\u00f8bet af \u00e5ret. Men kommunen kan vurdere, at du har \u201dfast bop\u00e6l\u201d i udlandet, hvis du ofte opholder dig l\u00e6nge\ni udlandet eller rejser en enkelt gang i l\u00e6ngere tid. Afh\u00e6ngigt af hvilket land du opholder dig i, kan det betyde, at\ndu ikke l\u00e6ngere kan f\u00e5 hele din danske pension udbetalt, fordi du ikke har \u201dfast bop\u00e6l\u201d i Danmark.\nRejser du meget eller i l\u00e6ngere tid, er det vigtigt, at du holder \u00f8je med, om din rejseaktivitet kan f\u00e5 betydning for\ndin pension, og giver kommunen besked, hvis det er tilf\u00e6ldet.\nMidlertidige udlandsophold\nKommunen vil typisk vurdere, at et ophold i udlandet er midlertidigt og derfor ikke har betydning for din pension,\nhvis du normalt bor fast i Danmark, og hvis du beholder en \u201dreelt faktisk bop\u00e6l\u201d i Danmark. Det vil du normalt\nkunne dokumentere ved, at du stadig er tilmeldt folkeregistret i Danmark og opfylder en af betingelserne:\n\u2022\n\nDu rejser kun en enkelt gang, og rejsen er kortere end 12 m\u00e5neder\n\n\u2022\n\nDu rejser flere gange, og hver rejse er kortere end 3-4 m\u00e5neder. De samlede udlandsrejser varer h\u00f8jst 6\nm\u00e5neder i l\u00f8bet af et \u00e5r.\n\nAnkestyrelsen har desuden i principafg\u00f8relsen P-12-07 givet en folkepensionist medhold i, at pensionisten havde\nbevaret sin bop\u00e6l i Danmark under gentagne ophold i \u00d8sten. Folkepensionisten havde bevaret en lejebolig i\nDanmark og betalte skat i Danmark. Opholdene i \u00d8sten var under et halvt \u00e5r.\nRejser du mere - eller er du i tvivl om dit ophold i udlandet har betydning for pensionen - skal du kontakte kommunen.\nDet g\u00e6lder ogs\u00e5, selvom du ikke har planer om at opgive din bolig i Danmark, beholder din folkeregisteradresse i\nDanmark, og selv om du mener, at du stadig har \u201dfast bop\u00e6l\u201d i Danmark, mens du rejser.\nEksempel 1\nDu er f\u00f8rtidspensionist, beholder dit hus i Danmark, er fortsat tilmeldt folkeregistret i Danmark og vil tage ni\nm\u00e5neder til Thailand. Rejsen skal vare under et \u00e5r og er et enkelt udlandsophold, og derfor kan du beholde din\ndanske f\u00f8rtidspension. Pensionen vil blive udbetalt som hidtil.\nEksempel 2\nDu er folkepensionist, beholder dit hus i Danmark, men vil flytte permanent til Thailand. Du bliver registreret som\nudrejst i folkeregistret, og har derfor som udgangspunkt ikke l\u00e6ngere \u201dfast bop\u00e6l\u201d i Danmark. Du skal derfor give\nkommunen besked om flytningen. Kommunen vil tage stilling til, om du kan f\u00e5 den danske pension udbetalt i\nThailand, og hvor meget af pensionen, du kan f\u00e5 udbetalt. Efter ni m\u00e5neder i Thailand flytter du tilbage til Danmark,\nog du giver kommunen besked om, at det igen skal st\u00e5 i folkeregistret, at du bor i Danmark. Har du f\u00e5et udbetalt din\ndanske pension, mens du var i Thailand, skal du give Pensionsstyrelsen besked om, at du igen har \u201dfast bop\u00e6l\u201d i\nDanmark. Din kommune vil herefter tage stilling til, hvor meget pension du skal have.\nP\u00e5 borger.dk kan du l\u00e6se mere om reglerne under Udland og pension, herunder om mulighederne for at du\nkan tage din folke- eller f\u00f8rtidspension med ved flytning til udlandet.\n\nVenlig hilsen\nPensionskontoret\n\nP\u00e5 forsiden af blanketten kan du l\u00e6se mere om s\u00e6rlig meddelelsespligt ved rejser til lande uden for\nEU\/E\u00d8S og Schweiz.\nSP 107 (04\/2012)\nUdarbejdet af KL\n\nKommuneinformation\nSide 2 af 2\n\n\f"}