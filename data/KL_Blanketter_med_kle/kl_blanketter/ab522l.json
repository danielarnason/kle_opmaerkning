{"classes":[{"id":"15.21.05","title":""}],"title":"","text":"Uddrag af lov om en aktiv besk\u00e6ftigelsesindsats\nKapitel 18 Jobrotation\n\u00a7 97. Private eller offentlige arbejdsgivere kan i forbindelse med besk\u00e6ftigedes midlertidige frav\u00e6r aftale jobrotationsordninger med jobcenteret, hvor ledige erstatter\nbesk\u00e6ftigede.\nStk. 2. Hvor private eller offentlige arbejdsgivere indg\u00e5r\naftale om jobrotation i tilknytning til besk\u00e6ftigedes frav\u00e6r\np\u00e5 grund af orlov, uddannelse m.v., udbetales der st\u00f8tte i\noverensstemmelse med de g\u00e6ldende regler herom.\nStk. 3. Hvis der i forbindelse med jobrotation ans\u00e6ttes\nen ledig med l\u00f8ntilskud, finder reglerne i lovens kapitel 12\nvendelse.\n\u00a7 98. (Oph\u00e6vet).\n\u00a7 98a. Private og offentlige arbejdsgivere har ret til at\nf\u00e5 udbetalt en jobrotationsydelse af jobcenteret, n\u00e5r en\nbesk\u00e6ftiget midlertidigt deltager i uddannelse og der i\nuddannelsesperioden ans\u00e6ttes en person som vikar for\nden besk\u00e6ftigede. Der kan dog ikke udbetales jobrotationsydelse, hvis den uddannelse, den besk\u00e6ftigede deltager i, er knyttet til en uddannelsesaftale, der f\u00f8rer frem\ntil en erhvervsuddannelse i henhold til lov om erhvervsuddannelser eller lov om maritime uddannelser, og hvis der\ner tale om en uddannelse, der efter beslutning truffet af\nbestyrelsen for Arbejdsgivernes Uddannelsesbidrag kan\nsidestilles med en erhvervsuddannelse.\nStk. 2. Jobrotationsydelsen udg\u00f8r 173,09 kr. (pr. 1. januar\n2013) for hver time, en besk\u00e6ftiget er i uddannelse og der\nsamtidig er ansat en vikar. Jobrotationsydelsen til private\narbejdsgivere, der indg\u00e5r aftale om en jobrotationsordning,\nder p\u00e5begyndes i perioden fra den 1. januar 2013 og indtil\nden 1. juli 2014, udg\u00f8r dog 194,84 kr. (pr. 1. januar 2013).\u201d\nStk. 3. Det er en betingelse for, at arbejdsgiveren kan f\u00e5\nudbetalt jobrotationsydelse, at\n1) den besk\u00e6ftigede, der deltager i uddannelse, ikke\nhar en erhvervsrettet uddannelse, der med hensyn til\nniveau og varighed overstiger erhvervsuddannelse eller\nanden uddannelse, der kan sidestilles med erhvervsuddannelse, medmindre uddannelsen ikke har v\u00e6ret\nanvendt i de sidste 5 \u00e5r,\n2) den besk\u00e6ftigede modtager s\u00e6dvanlig l\u00f8n fra arbejdsgiveren i uddannelsesperioden,\n3) den besk\u00e6ftigede eller arbejdsgiveren ikke modtager godtg\u00f8relse efter lov om godtg\u00f8relse og tilskud til\nbefordring ved deltagelse i erhvervsrettet voksen- og\nefteruddannelse eller st\u00f8tte efter lov om statens voksenuddannelsesst\u00f8tte,\n4) der ikke udbetales l\u00f8ntilskud til arbejdsgiveren for vikaren efter reglerne i kapitel 12 og\n5) arbejdsgiveren ikke modtager anden offentlig st\u00f8tte til\nde timer, den besk\u00e6ftigede og vikaren deltager i jobrotation\nStk. 4. Har den besk\u00e6ftigede, der deltager i uddannelse\nsom led i jobrotation, en kort videreg\u00e5ende uddannelse\n\neller en mellemlang videreg\u00e5ende uddannelse, vil der\ninden for en afsat pulje kunne udbetales jobrotationsydelse\ntil arbejdsgiveren, n\u00e5r betingelserne i stk. 3 er opfyldt, bortset fra betingelsen i stk. 3, nr. 1, 2. led, om, at uddannelsen\nikke har v\u00e6ret anvendt i de sidste 5 \u00e5r.\nStk. 5. Arbejdsgiveren afg\u00f8r, hvilke offentlige eller privat\nudbudte uddannelser der kan indg\u00e5 i en jobrotation, og\nbetaler udgiften til private uddannelser og uddannelser\nmed brugerbetaling.\nStk. 6. Besk\u00e6ftigelsesministeren kan fasts\u00e6tte n\u00e6rmere\nregler efter denne bestemmelse.\n\n5 708410 028595\n\nLovgrundlag til\n\u201dAns\u00f8gning om jobrotation\/Anmodning om jobrotationsydelse\u201d\n\n\u00a7 98b. For at arbejdsgiveren kan f\u00e5 udbetalt jobrotationsydelse, skal den person, der ans\u00e6ttes som vikar,\n1) v\u00e6re omfattet af \u00a7 2, nr. 1, og ved ans\u00e6ttelsen have en\nsammenlagt ledighedsperiode p\u00e5 mindst 6 m\u00e5neder,\n2) v\u00e6re omfattet af \u00a7 2, nr. 2, 3, 12 eller 13, og ved\nans\u00e6ttelsen have modtaget arbejdsl\u00f8shedsdagpenge,\nkontanthj\u00e6lp, uddannelseshj\u00e6lp, sygedagpenge i en\nledighedsperiode, ressourceforl\u00f8bsydelse, revalideringsydelse, ledighedsydelse, s\u00e6rlig uddannelsesydelse efter lov om uddannelsesordning for ledige, der\nhar opbrugt deres dagpengeret, midlertidig arbejdsmarkedsydelse, kontantydelse efter lov om kontantydelse, v\u00e6ret i tilbud efter kapitel 12 eller v\u00e6ret ledig\nselvfors\u00f8rgende i en sammenh\u00e6ngende periode p\u00e5\nmindst 6 m\u00e5neder eller\n3) modtage kontanthj\u00e6lp efter lov om aktiv socialpolitik\nog ved ans\u00e6ttelsen have v\u00e6ret omfattet af integrationsprogrammet efter integrationsloven i en sammenh\u00e6ngende periode p\u00e5 mindst 6 m\u00e5neder.\nStk. 2. Vikaren skal som minimum v\u00e6re ansat 10 timer\npr. uge og kan maksimalt v\u00e6re ansat i en periode p\u00e5 6\nm\u00e5neder.\nStk. 3. En person, som er omfattet af stk. 1, nr. 2, har ret til\nat indg\u00e5 som vikar i en jobrotationsordning, s\u00e5fremt betingelserne i dette kapitel i \u00f8vrigt er opfyldt og personen selv\nhar fundet vikariatet. Arbejdsgiveren og personen aftaler\nvarigheden.\nStk. 4. Arbejdsgiveren skal betale overenskomstm\u00e6ssig\nl\u00f8n eller den for tilsvarende arbejde s\u00e6dvanligt g\u00e6ldende\nl\u00f8n til vikaren. Vikaren er omfattet af de for l\u00f8nmodtagere\ng\u00e6ldende regler fastsat i henhold til eller ved lov eller ved\nkollektiv overenskomst m.v.\nStk. 5. Arbejde som vikar i forbindelse med jobrotation\nmedregnes ikke ved opg\u00f8relsen af besk\u00e6ftigelseskravet\nefter lov om arbejdsl\u00f8shedsforsikring m.v.\nStk. 6. Besk\u00e6ftigelsesministeren kan fasts\u00e6tte n\u00e6rmere\nregler efter denne bestemmelse, herunder om, hvilke\nopgaver vikaren i jobrotation kan varetage, og hvor i virksomheden vikaren kan ans\u00e6ttes. Besk\u00e6ftigelsesministeren kan endvidere fasts\u00e6tte regler om, at vikaren ikke kan\nans\u00e6ttes i jobrotation i den virksomhed, hvor personen\nsenest har v\u00e6ret ansat.\n\nJobrotationsydelse, \u00a7 98a, stk. 2\nSatsen i \u00a7 98a, stk. 2, reguleres \u00e5rligt ved udsendelse af satscirkul\u00e6re fra Styrelsen for Arbejdsmarked og Rekruttering. Du kan f\u00e5 oplyst\naktuelle satser i dit jobcenter. Se i \u00f8vrigt www.star.dk.\n\nKLE 15.21.05G01 AB 522L (08\/2015)\nUdarbejdet af KL\n\nSide 1 af 1\n\n\f"}