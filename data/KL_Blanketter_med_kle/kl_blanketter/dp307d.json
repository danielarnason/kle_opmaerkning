{"classes":[{"id":"32.30.04","title":""}],"title":"","text":"dp 307D\nModtager\n\nPersonnummer\nDato\n\n5 708410 034091\n\nAfsender\n\nPartsh\u00f8ring \u2013 besk\u00e6ftigelseskravet for ret til sygedagpenge\nVedr\u00f8rende dit sygefrav\u00e6r af den\n\nfra din arbejdsgiver\n.\n\nF\u00f8r vi kan afg\u00f8re om, du har ret til sygedagpenge, eller din arbejdsgiver har ret til refusion,\nskal vi unders\u00f8ge om, du opfylder besk\u00e6ftigelseskravet i sygedagpengelovens \u00a7 32.\nVi har hentet oplysninger fra SKAT om din besk\u00e6ftigelse for de 6 kalenderm\u00e5neder, som\nligger f\u00f8r din 1. frav\u00e6rsdag, og vi mener ikke, du opfylder besk\u00e6ftigelseskravet.\nFor at opfylde besk\u00e6ftigelseskravet skal du\n\u2022\n\nv\u00e6re i besk\u00e6ftigelse, og\n\n\u2022\n\nhave v\u00e6ret besk\u00e6ftiget i mindst 240 timer inden for de seneste 6 afsluttede kalenderm\u00e5neder, der ligger f\u00f8r din 1. frav\u00e6rsdag, og\n\n\u2022\n\ni mindst 5 af disse m\u00e5neder, have v\u00e6ret besk\u00e6ftiget i mindst 40 timer i hver m\u00e5ned.\n\nSom besk\u00e6ftigelse t\u00e6ller ogs\u00e5 timer med sygedagpenge, barseldagpenge og ydelser fra\narbejdsl\u00f8shedskassen.\nDu opfylder ikke besk\u00e6ftigelseskravet ud fra vedlagte indkomstoplysninger.\nPerioder med f\u00f8lgende indt\u00e6gter kan ogs\u00e5 t\u00e6lle ved opg\u00f8relse af besk\u00e6ftigelseskravet:\n\u2022\n\nferiepenge\n\n\u2022\n\nindt\u00e6gt fra selvst\u00e6ndig virksomhed, hvor du har arbejdet i v\u00e6sentligt omfang, f\u00f8r\ndu blev l\u00f8nmodtager.\n\n\u2022\n\nl\u00f8nindkomst tjent om bord p\u00e5 et dansk skib registreret i Dansk Internationalt Skibsregister, kaldet DIS-indkomst\n\n\u2022\n\nudenlandsk indkomst\n\n\u2022\n\ngodtg\u00f8relse fra L\u00f8nmodtagernes Dyrtidsfond i en opsigelsesperiode\n\nIndt\u00e6gterne har kun betydning, n\u00e5r de forekommer i en af de m\u00e5neder, hvor der er mindre\nend 40 timer.\n\nKLE 32.30.04G01 DP 307D (01\/2015)\nUdarbejdet af KL\n\nSide 1 af 3\n\n\fDu kan ogs\u00e5 opfylde besk\u00e6ftigelseskravet i sygedagpengelovens \u00a7 32, hvis du\n\u2022\n\nville have v\u00e6ret berettiget til arbejdsl\u00f8shedsdagpenge eller midlertidig arbejdsmarkedsydelse, hvis du ikke var blevet syg, eller\n\n\u2022\n\nhar afsluttet en erhvervsm\u00e6ssig uddannelse af mindst 18 m\u00e5neders varighed inden\nfor den seneste m\u00e5ned.\n\nDet kan ogs\u00e5 have indflydelse p\u00e5 opfyldelse af besk\u00e6ftigelseskravet, hvis du har haft perioder, hvor du har modtaget tabt arbejdsfortjeneste efter servicelovens \u00a7 42, plejevederlag\nefter servicelovens \u00a7 120 eller har v\u00e6ret omfattet af en arbejdskonflikt.\nF\u00f8r vi tr\u00e6ffer endelig afg\u00f8relse i din sag, har du mulighed for at fremkomme med dokumentation p\u00e5, at du opfylder besk\u00e6ftigelseskravet.\nEr du ikke er enig i vores opg\u00f8relse af timeantal ud fra SKAT\u00b4s oplysninger, skal du fremkomme med l\u00f8nsedler for den periode, hvor du ikke er enig. Du beh\u00f8ver kun at fremkomme med dokumentation, hvis timeantallet for en eller flere m\u00e5neder er mindre end 40 timer.\nVi skal have modtaget dine oplysninger senest den\n\n.\n\nHerefter tr\u00e6ffer vi afg\u00f8relse i sagen.\nRegelgrundlaget for opg\u00f8relse af besk\u00e6ftigelseskravet er gengivet p\u00e5 side 3.\nDu er velkommen til at kontakte os, hvis du har sp\u00f8rgsm\u00e5l til ovenst\u00e5ende eller har brug for\nr\u00e5d og vejledning til din sygedagpengesag.\n\nVenlig hilsen\n\nKLE 32.30.04G01 DP 307D (01\/2015)\nUdarbejdet af KL\n\nSide 2 af 3\n\n\fKommunens eventuelle bem\u00e6rkninger\n\nUddrag af sygedagpengeloven\n\u00a7 32. En l\u00f8nmodtager har ret til sygedagpenge fra\nkommunen, n\u00e5r den p\u00e5g\u00e6ldende\n1) er i besk\u00e6ftigelse og har v\u00e6ret besk\u00e6ftiget i\nmindst 240 timer, jf. stk. 2, inden for de seneste 6\nafsluttede kalenderm\u00e5neder forud for f\u00f8rste frav\u00e6rsdag og i mindst 5 af disse m\u00e5neder har\nv\u00e6ret besk\u00e6ftiget i mindst 40 timer i hver m\u00e5ned\nsamt ikke har ret til sygedagpenge fra arbejdsgiveren for samme periode og besk\u00e6ftigelsesforhold,\n2) hvis uarbejdsdygtigheden ikke var indtr\u00e5dt, ville\nhave v\u00e6ret berettiget til arbejdsl\u00f8shedsdagpenge eller en ydelse, der tr\u00e6der i stedet herfor,\njf. lov om arbejdsl\u00f8shedsforsikring m.v., eller hvis\npersonen p\u00e5 tidspunktet for sygefrav\u00e6rets start\ner berettiget til arbejdsl\u00f8shedsdagpenge under\nde f\u00f8rste 14 dages sygefrav\u00e6r, jf. \u00a7 62, stk. 3, i\nlov om arbejdsl\u00f8shedsforsikring m.v., hvor retten\ntil arbejdsl\u00f8shedsdagpenge oph\u00f8rer, jf. \u00a7 55 i lov\nom arbejdsl\u00f8shedsforsikring m.v., inden udl\u00f8bet\naf de 14 dage,\n3) hvis uarbejdsdygtigheden ikke var indtr\u00e5dt, ville\nhave v\u00e6ret berettiget til midlertidig arbejdsmarkedsydelse, jf. lov om arbejdsl\u00f8shedsforsikring\nm.v., eller hvis personen p\u00e5 tidspunktet for sygefrav\u00e6rets start er berettiget til midlertidig arbejdsmarkedsydelse under de f\u00f8rste 14 dages\nsygefrav\u00e6r, jf. \u00a7 52h, jf. \u00a7 62, stk. 3, i lov om\narbejdsl\u00f8shedsforsikring m.v., hvor retten til midlertidig arbejdsmarkedsydelse oph\u00f8rer, jf. \u00a7 52k i\nlov om arbejdsl\u00f8shedsforsikring m.v., inden udl\u00f8bet af de 14 dage,\n4) inden for den seneste m\u00e5ned har afsluttet en\nerhvervsm\u00e6ssig uddannelse af mindst 18 m\u00e5neders varighed,\n5) er elev i l\u00f8nnet praktik i en uddannelse, der er\nreguleret ved eller i henhold til lov, eller.\n6) er ansat i fleksjob, jf. kapitel 13 i lov om en aktiv\nbesk\u00e6ftigelsesindsats.\nStk. 2. Opg\u00f8relsen af besk\u00e6ftigelseskravet efter\nstk. 1, nr. 1, sker p\u00e5 baggrund af indberetninger til\nindkomstregisteret, jf. lov om et indkomstregister, jf.\ndog stk. 5, og ved opg\u00f8relsen indg\u00e5r timer, hvor l\u00f8nmodtageren har\n1) arbejdet som l\u00f8nmodtager,\n\n2) arbejdet som selvst\u00e6ndig erhvervsdrivende\numiddelbart forud for arbejdet som l\u00f8nmodtager\nog med virksomheden har opfyldt besk\u00e6ftigelseskravet efter \u00a7 42,\n3) modtaget sygedagpenge eller dagpenge efter lov\nom ret til orlov og dagpenge ved barsel,\n4) modtaget arbejdsl\u00f8shedsdagpenge eller en\nydelse, der tr\u00e6der i stedet herfor,\n5) modtaget midlertidig arbejdsmarkedsydelse, jf.\nlov om arbejdsl\u00f8shedsforsikring m.v.,\n6) afholdt ferie med l\u00f8n eller feriegodtg\u00f8relse eller,\n7) modtaget godtg\u00f8relse i en opsigelsesperiode fra\nL\u00f8nmodtagernes Garantifond.\nStk. 3. Ved vurderingen af, om besk\u00e6ftigelseskravet efter stk. 1 er opfyldt, ses der bort fra perioder\np\u00e5 indtil 2 \u00e5r, hvor der er ydet godtg\u00f8relse for tabt\narbejdsfortjeneste efter \u00a7 42 og plejevederlag efter\n\u00a7 120 i lov om social service, eller hvor l\u00f8nmodtageren har v\u00e6ret omfattet af en arbejdskonflikt.\nStk. 4. Besk\u00e6ftigelsesministeren fasts\u00e6tter efter\nforhandling med skatteministeren regler om indberetning af timer til indkomstregisteret, jf. lov om et\nindkomstregister, for udbetalte sygedagpenge efter\nlov om sygedagpenge, udbetalte barselsdagpenge\nefter barselloven og udbetalte arbejdsl\u00f8shedsdagpenge og midlertidig arbejdsmarkedsydelse efter\nlov om arbejdsl\u00f8shedsforsikring m.v.\nStk. 5. Besk\u00e6ftigelsesministeren kan fasts\u00e6tte\nn\u00e6rmere regler om, hvorn\u00e5r besk\u00e6ftigelseskravet\nefter stk. 1, nr. 1, er opfyldt, og om opg\u00f8relse og\nplacering af timer samt omregning m.v. af indkomster vedr\u00f8rende timer omfattet af \u00a7 32, stk. 2.\nBesk\u00e6ftigelsesministeren kan desuden fasts\u00e6tte\nn\u00e6rmere regler om, at besk\u00e6ftigelse og indkomster, som ikke er indberettet til indkomstregisteret, jf.\nlov om et indkomstregister, kan indg\u00e5 ved opg\u00f8relsen af timer efter stk. 1, nr. 1, og stk. 2.\n\u00a7 54. En arbejdsgiver, der udbetaler l\u00f8n under\nsygefrav\u00e6r fra arbejdet, er berettiget til at f\u00e5 udbetalt de sygedagpenge, som l\u00f8nmodtageren ellers\nville have ret til fra kommunen vedr\u00f8rende samme\narbejdsforhold, dog h\u00f8jst med et bel\u00f8b svarende til\nden udbetalte l\u00f8n for samme tidsrum.\nStk. 2. (Udeladt).\nKLE 32.30.04G01 DP 307D (01\/2015)\n\nUdarbejdet af KL\n\nSide 3 af 3\n\n\f"}