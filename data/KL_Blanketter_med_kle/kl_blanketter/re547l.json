{"classes":[{"id":"32.24.08","title":""}],"title":"","text":"Uddrag af lov om aktiv socialpolitik\nHj\u00e6lpen\n\u00a7 51. Forudsat at revalideringen sker i overensstemmelse\nmed en fastlagt jobplan, jf. \u00a7 27 og \u00a7 28, stk. 2, i lov om en\naktiv besk\u00e6ftigelsesindsats, modtager revalidenden hj\u00e6lp\ni form af\n1) revalideringsydelse efter \u00a7 52,\n2) mindste overenskomstm\u00e6ssige praktik-, elev- eller l\u00e6rlingel\u00f8n eller\n3) mindste overenskomstm\u00e6ssige l\u00f8n eller den l\u00f8n, som\ns\u00e6dvanligvis g\u00e6lder for tilsvarende arbejde.\nStk. 2. Hvis den l\u00f8n, som revalidenden modtager efter\nstk. 1, nr. 2, er lavere end revalideringsydelsen, yder kommunen tilskud op til niveauet for revalideringsydelsen.\nStk. 3. En revalidend, der f\u00e5r d\u00e6kket sine leveomkostninger efter anden lovgivning, kan ikke samtidig f\u00e5 revalideringsydelse.\nStk. 4. En ung revalidend, der netop har forladt skolesystemet, og som kan klare sig med de normale st\u00f8tteordninger til d\u00e6kning af leveomkostninger, f.eks. fra Statens\nUddannelsesst\u00f8tte, kan kun f\u00e5 revalideringsydelse, hvis\nden p\u00e5g\u00e6ldende har betydelige begr\u00e6nsninger i arbejdsevnen eller af andre grunde har s\u00e6rligt begr\u00e6nsede\nerhvervsmuligheder.\n\u00a7 52. For personer, der er fyldt 30 \u00e5r, udg\u00f8r revalideringsydelsen et m\u00e5nedligt bel\u00f8b p\u00e5 16.597 kr.\nStk. 2. For personer under 30 \u00e5r udg\u00f8r revalideringsydelsen et m\u00e5nedligt bel\u00f8b, jf. dog stk. 4, p\u00e5\n1) 16.597 kr., n\u00e5r personen er under 30 \u00e5r og fors\u00f8rger\neget barn i hjemmet,\n2) 13.345 kr., n\u00e5r personen er fyldt 25 \u00e5r og har fors\u00f8rgelsespligt over for ikkehjemmeboende b\u00f8rn,\n3) 10.044 kr., n\u00e5r personen er fyldt 25 \u00e5r og ikke har fors\u00f8rgelsespligt over for b\u00f8rn,\n4) 6.472 kr., n\u00e5r personen er under 25 \u00e5r og ikke bor hos\nen eller begge for\u00e6ldre,\n5) 3.123 kr., n\u00e5r personen er under 25 \u00e5r og bor hos en\neller begge for\u00e6ldre,\n6) 10.044 kr., n\u00e5r personen er under 25 \u00e5r, er gravid og\nhar passeret 12. svangerskabsuge,\n7) 13.345 kr., n\u00e5r personen er under 25 \u00e5r og har en dokumenteret psykisk lidelse, der er diagnosticeret som skizofreni, skizotypisk sindslidelse, vedvarende psykotisk\ntilstand, korterevarende psykotisk tilstand, skizoaffektiv\nlidelse, uspecificeret ikke organisk betinget psykose og\nemotionelt ustabil personlighedsstruktur af borderlinetype, og har fors\u00f8rgelsespligt over for ikkehjemmeboende b\u00f8rn, og\n8) 10.044 kr., n\u00e5r personen er under 25 \u00e5r, ikke bor hos en\neller begge for\u00e6ldre og har en dokumenteret psykisk\nlidelse som anf\u00f8rt i nr. 7.\nStk. 3. En person under 25 \u00e5r, som har en dokumenteret bidragspligt over for et barn, og som modtager revalideringsydelse efter satserne i stk. 2, nr. 4 eller 5, f\u00e5r et\nm\u00e5nedligt till\u00e6g, der svarer til det fastsatte bidrag, dog\nh\u00f8jst normalbidraget. Er bidraget forskudsvis udlagt p\u00e5\ntidspunktet for udbetaling af hj\u00e6lp, benyttes till\u00e6gget til\nafdrag p\u00e5 bidragsg\u00e6lden. Revalideringsydelsen inklusive\ntill\u00e6g kan pr. m\u00e5ned h\u00f8jst udg\u00f8re 13.345 kr.\nStk. 4. Har personer omfattet af stk. 2, nr. 2-8, i de 6\nkalenderm\u00e5neder, der ligger forud for den m\u00e5ned, hvori\nbeslutningen om revalidering er truffet, haft indt\u00e6gter, jf.\n\n\u00a7\u00a7 52a og 52b, der gennemsnitligt overstiger 16.597 kr. pr.\nm\u00e5ned, udg\u00f8r revalideringsydelsen 16.597 kr.\n\u00a7 52a. Indt\u00e6gter efter \u00a7 52, stk. 4, opg\u00f8res som summen\naf\n1) arbejdsmarkedsbidragspligtig indkomst, jf. arbejdsmarkedsbidragsloven, som indberettet til indkomstregisteret, jf. lov om et indkomstregister,\n2) ydelser i form af arbejdsl\u00f8shedsdagpenge, feriedagpenge og uddannelsesydelse efter lov om arbejdsl\u00f8shedsforsikring m.v., dagpenge ved sygdom efter\nlov om sygedagpenge, dagpenge ved barsel efter lov\nom ret til orlov og dagpenge ved barsel, b\u00f8rnepasningsorlovsydelse efter lov om b\u00f8rnepasningsorlov,\nvoksenuddannelsesst\u00f8tte efter lov om statens voksenuddannelsesst\u00f8tte, godtg\u00f8relse efter lov om godtg\u00f8relse\nog tilskud til befordring ved deltagelse i erhvervsrettet\nvoksen- og efteruddannelse, SU efter SU-loven og ydelser efter lov om aktiv socialpolitik som indberettet til indkomstregisteret, jf. lov om et indkomstregister, og\n3) l\u00f8nindkomst erhvervet om bord p\u00e5 skibe, herunder om\nbord p\u00e5 dansk skib registreret i Dansk Internationalt\nSkibsregister, som er indberettet til indkomstregisteret,\njf. lov om et indkomstregister.\nStk. 2. Indt\u00e6gter som n\u00e6vnt i stk. 1, som ikke fremg\u00e5r\naf indkomstregisteret, kan medregnes, hvis de kan dokumenteres.\nStk. 3. Udenlandsk indt\u00e6gt, som svarer til indt\u00e6gter\nn\u00e6vnt i stk. 1, kan medregnes, n\u00e5r revalidenden kan dokumentere indt\u00e6gten.\nStk. 4. Kommunen kan f\u00e5 terminaladgang til de n\u00f8dvendige oplysninger i indkomstregisteret til brug for opg\u00f8relsen\naf indkomster m.v., jf. stk. 1, jf. \u00a7 7 i lov om et indkomstregister, herunder oplysninger om, hvem der har foretaget indberetningen, og identiteten af den, oplysningerne vedr\u00f8rer.\n\n5 708410 034367\n\nLovgrundlag til\n\u201dBevilling af hj\u00e6lp til revalidering\u201d\n\n\u00a7 52b. Ved opg\u00f8relse af en revalidends forudg\u00e5ende\nindt\u00e6gt, jf. \u00a7 52, stk. 4, indg\u00e5r indt\u00e6gter fra selvst\u00e6ndig\nerhvervsvirksomhed opgjort som grundlaget for arbejdsmarkedsbidrag efter arbejdsmarkedsbidragslovens \u00a7\u00a7 4\nog 5.\nStk. 2. Indt\u00e6gterne opg\u00f8res som et m\u00e5nedligt gennemsnit p\u00e5 grundlag af den eller de \u00e5rsopg\u00f8relser, der d\u00e6kker\nperioden n\u00e6vnt i \u00a7 52, stk. 4. Hvis der ikke foreligger \u00e5rsopg\u00f8relser p\u00e5 afg\u00f8relsestidspunktet, kan der tr\u00e6ffes en\nforel\u00f8big afg\u00f8relse efter \u00a7 52, stk. 4, p\u00e5 baggrund af en\nerkl\u00e6ring p\u00e5 tro og love fra personen om, hvilke indt\u00e6gter\npersonen har haft fra selvst\u00e6ndig erhvervsvirksomhed.\n\u00a7 52c. Opg\u00f8relse af en revalidends indt\u00e6gter efter\n\u00a7\u00a7 52a og 52b sker ud fra de oplysninger, der foreligger p\u00e5\ndet tidspunkt, hvor der tr\u00e6ffes afg\u00f8relse om revalidering,\njf. \u00a7 52, stk. 4.\nStk. 2. En revalidend har krav p\u00e5 efterbetaling, hvis det\nsenere viser sig, at indt\u00e6gterne for perioden i gennemsnit\nhar oversteget 16.597 kr., s\u00e5ledes at revalidenden er berettiget til revalideringsydelse efter \u00a7 52, stk. 4.\nStk. 3. Hvis det senere viser sig, at indt\u00e6gterne for perioden har v\u00e6ret mindre end 16.597 kr. i gennemsnit pr.\nm\u00e5ned, skal revalideringsydelsen fremover neds\u00e6ttes til\nden sats, der f\u00f8lger af \u00a7 52, stk. 2.\nKLE 32.24.08G01 RE 547L (01\/2015)\n\nUdarbejdet af KL\n\nSide 1 af 2\n\n\f\u00a7 53. Revalidenden har kun ret til revalideringsydelsen,\nhvis den p\u00e5g\u00e6ldende f\u00f8lger jobplanen.\n\u00a7 54. Revalidenden bevarer revalideringsydelsen ved\nkortvarige afbrydelser i revalideringsforl\u00f8bet, der ikke har\nbetydning for at gennemf\u00f8re jobplanen med hensyn til m\u00e5l\nog indhold.\n\u00a7 54a. En revalidend, jf. \u00a7 2, nr. 4, i lov om en aktiv\nbesk\u00e6ftigelsesindsats, der har v\u00e6ret i revalidering i 12\nsammenh\u00e6ngende m\u00e5neder i form af s\u00e6rligt tilrettelagte\nprojekter efter kapitel 10 i lov om en aktiv besk\u00e6ftigelsesindsats eller tilbud efter kapitel 11 i samme lov, har ret til\nop til 5 ugers ferie, hvor personen kan modtage den hidtidige ydelse. Ferien skal afholdes inden for de 12 f\u00f8lgende\nm\u00e5neder. Det er en betingelse, at personen i \u00f8vrigt opfylder\nbetingelserne for at modtage ydelsen, mens ferien afholdes. Har personen optjent ret til ferie med feriegodtg\u00f8relse,\nskal denne ferie afholdes f\u00f8rst. Den samlede ferie kan h\u00f8jst\nudg\u00f8re 5 uger.\nStk. 2. Der er en betingelse for afholdelse af ferie, at\npersonen har indg\u00e5et aftale med kommunen om feriens\nplacering. Ved placering af ferien skal der tages hensyn til\npersonens \u00f8vrige forhold, herunder familiens afholdelse af\nferie, medmindre det i v\u00e6sentlig grad modvirker det tilbud,\nsom den p\u00e5g\u00e6ldende har f\u00e5et i form af s\u00e6rligt tilrettelagte\nprojekter efter kapitel 10 i lov om en aktiv besk\u00e6ftigelsesindsats eller tilbud efter kapitel 11 i samme lov. Kan revalidenden og kommunen ikke blive enige om, hvorn\u00e5r ferien\nskal afholdes, tr\u00e6ffer kommunen afg\u00f8relse herom.\n\u00a7 55. Revalidenden bevarer revalideringsydelsen, n\u00e5r\nden p\u00e5g\u00e6ldende har ret til frav\u00e6r ved graviditet, barsel og\nadoption efter reglerne i barselloven.\nArbejde under revalidering\n\u00a7 57. Revalidenden m\u00e5 ikke have andet arbejde, n\u00e5r\njobplanen gennemf\u00f8res. Kommunen kan dog tillade andet\narbejde i begr\u00e6nset omfang, hvis arbejdet kan forenes\nmed jobplanen.\nIndt\u00e6gter, der tr\u00e6kkes fra i revalideringsydelsen\n\u00a7 58. Kommunen neds\u00e6tter revalideringsydelsen med\nindt\u00e6gter fra andet arbejde, dog kun hvis disse overstiger\n12.000 kr. pr. \u00e5r.\nStk. 2. Ved afg\u00f8relsen af, hvad der kan betegnes som\narbejdsindt\u00e6gter, anvendes de regler, der er fastsat i\nmedf\u00f8r af \u00a7 58 i lov om arbejdsl\u00f8shedsforsikring m.v.\n\u00a7 59. Kommunen neds\u00e6tter revalideringsydelsen med\nindt\u00e6gter fra l\u00f8bende udbetalinger fra forsikringer og pen-\n\nsionsordninger, herunder l\u00f8bende udbetaling af erhvervsevnetabserstatning efter lov om arbejdsskadesikring og\nefter lov om erstatning og godtg\u00f8relse til tidligere udsendte\nsoldater og andre statsansatte med sent diagnosticeret posttraumatisk belastningsreaktion. Disse indt\u00e6gter\ntr\u00e6kkes dog kun fra i det omfang, de sammenlagt med\nrevalideringsydelsen overstiger revalidendens hidtidige\narbejdsindt\u00e6gter.\nStk. 2. Besk\u00e6ftigelsesministeren fasts\u00e6tter regler om,\nhvorledes hidtidige arbejdsindt\u00e6gter opg\u00f8res og reguleres\nm.v.\nS\u00e6rlig st\u00f8tte under revalidering\n\u00a7 63. Kommunen kan under revalidering, herunder forrevalidering, og n\u00e5r revalidenden modtager hj\u00e6lp efter anden\nlovgivning til d\u00e6kning af leveomkostninger, give st\u00f8tte til de\ns\u00e6rlige udgifter, der er en n\u00f8dvendig f\u00f8lge af uddannelsen\neller af en nedsat fysisk eller psykisk funktionsevne efter\nreglerne i kapitel 14 i lov om en aktiv besk\u00e6ftigelsesindsats.\n\u00a7 64. Kommunen giver st\u00f8tte til n\u00f8dvendige merudgifter til\nbolig p\u00e5 grund af en nedsat fysisk eller psykisk funktionsevne, n\u00e5r revalidenden f\u00e5r revalideringsydelse efter \u00a7 52,\nstk. 2, nr. 2-8.\n\u00a7 64a. Kommunen giver st\u00f8tte til n\u00f8dvendige merudgifter\ntil bolig, jf. stk. 2, til personer med nedsat fysisk eller psykisk funktionsevne, der deltager i forrevalidering efter kapitel 6, og som har modtaget uddannelseshj\u00e6lp efter \u00a7 23,\nstk. 2, nr. 8 eller 9, og aktivitetstill\u00e6g efter \u00a7 24, stk. 3, nr. 5\neller 6, i sammenlagt 6 m\u00e5neder. Herudover skal f\u00f8lgende\nbetingelser v\u00e6re opfyldt:\n1) Personen vil ikke v\u00e6re i stand til at gennemf\u00f8re en SUberettigende uddannelse,\n2) revalidering kan ikke antages at kunne bringe den unge\ni arbejde inden for en rimelig periode, og\n3) personen vil ikke v\u00e6re i stand til at p\u00e5tage sig et arbejde.\nStk. 2. Tilskud ydes, hvis boligudgiften efter fradrag af\nboligsikring overstiger 1.000 kr. pr. m\u00e5ned inklusive el og\nvarme. Tilskuddet kan ikke overstige 2.000 kr. pr. m\u00e5ned og\nkan h\u00f8jst udbetales i 12 sammenh\u00e6ngende m\u00e5neder. Tilskuddet udbetales i forbindelse med udbetaling af uddannelseshj\u00e6lp og aktivitetstill\u00e6g efter \u00a7\u00a7 23 og 24. Tilskuddet\nudbetales f\u00f8rste gang sammen med hj\u00e6lpen for f\u00f8rste hele\nkalenderm\u00e5ned efter, at personen er blevet berettiget til\ntilskud efter stk. 1. Tilskuddet bortfalder, hvis forrevalideringen oph\u00f8rer.\nStk. 3. Inden kommunen giver tilskud, skal det unders\u00f8ges, om der kan skaffes en rimelig, billigere bolig.\n\nHj\u00e6lpen \u00a7 52\nSatser og gr\u00e6nsebel\u00f8b (2011-satser) i \u00a7 52 reguleres \u00e5rligt. Du kan f\u00e5 oplyst aktuelle satser p\u00e5 Besk\u00e6ftigelsesministeriets hjemmeside www.bm.dk under Tal og tendenser.\n\nKLE 32.24.08G01 RE 547L (01\/2015)\nUdarbejdet af KL\n\nSide 2 af 2\n\n\f"}