{"classes":[{"id":"27.27.00","title":""}],"title":"","text":"Oplyses ved henvendelse\nDato\n\nKLE 27.27.00G01 \u2022 Sagsidentifikation\n\nPersonnummer\n\nPersonnummer\n\nBetaling for d\u00f8gnanbringelse m.v.\n- over 18 \u00e5r\nefter servicelovens \u00a7 160\n\n5 708410 043048\n\nNavn og adresse\n\nDer er efter servicelovens \u00a7 76 iv\u00e6rksat d\u00f8gnanbringelse m.v. for dig. Du skal betale helt eller delvist for denne foranstaltning, da kommunen har vurderet, at din indt\u00e6gt er tilstr\u00e6kkelig til at d\u00e6kke nedenst\u00e5ende, jf. serviceloven \u00a7 160.\n\nBetaling for d\u00f8gnanbringelse m.v.\nKr.\n\nPr.\n\nDato\n\nEvt. slutdato\n\nmed virkning fra\nBetalingssted\n\nEvt. bem\u00e6rkninger\n\nDu har mulighed for at klage over denne afg\u00f8relse inden 4 uger fra modtagelsen af dette brev. Vi skal have modtaget\nklagen inden udl\u00f8bet af fristen p\u00e5 4 uger. Hvis vi ikke giver dig medhold i klagen, sender vi den videre til Ankestyrelsen.\n\nMed venlig hilsen\nKommunens navn og adresse (Stempel)\n\nKontaktperson\n\nTelefonnummer\n\nE-mail\n\nDato og underskrift\n\nBU 831 (05\/2018)\nUdarbejdet af KL\n\nSide 1 af 3\n\n\fRettigheder og pligter i forbindelse med kommunens\n\nbehandling af personoplysninger\nN\u00e5r du modtager ydelser fra kommunen, har du pligt til at oplyse om \u00e6ndringer, der kan have betydning for sagen. Det\ng\u00e6lder b\u00e5de oplysninger vedr\u00f8rende dig selv og din husstand, jf. Retssikkerhedslovens \u00a7 11, stk. 2 og s\u00e6rligt for \u00e6ndringer i samlivsforhold eller barnets og for\u00e6ldrenes indt\u00e6gtsforhold.\nForkerte eller manglende oplysninger kan medf\u00f8re, at kommunen kan rejse krav om tilbetaling af hele udgiften for\nopholdet med tilbagevirkende kraft, jf. servicelovens \u00a7 164.\nHvis du giver forkerte, mangelfulde eller vildledende oplysninger \u2013 enten bevidst eller ved grov uagtsomhed \u2013 kan du\nblive id\u00f8mt b\u00f8de efter retssikkerhedslovens \u00a7 12b eller tiltales efter straffelovens \u00a7 289a.\nHvis du ikke indbetaler bel\u00f8bet rettidigt, eller hvis du misligholder en betalingsaftale kan dette medf\u00f8re, at kommunen\nbeder SKAT om at inddrive fordringen. Endvidere henledes opm\u00e6rksomheden p\u00e5, at overskydende skat, b\u00f8rnetilskud\neller andre tilgodehavender ved det offentlige vil blive modregnet i det omfang, at du har restance.\nOplysninger kommunen kan indhente uden dit samtykke\nKommunen kan indhente \u00f8konomiske oplysninger samt oplysninger om dine ferieforhold fra\n\u2022 andre offentlige myndigheder,\n\u2022 eIndkomstregistret,\n\u2022 A-kasser og\n\u2022 Feriekonto.\nKommunen kan indhente tilsvarende oplysninger om andre i din husstand.\nKommunen bruger oplysningerne til behandling af din sag eller til efterf\u00f8lgende kontrol, jf. retssikkerhedslovens \u00a7 11a,\nstk. 2 til 5.\nKommunen har adgang til at foretage kontrolbes\u00f8g p\u00e5 den virksomhed, hvor du er eller har v\u00e6ret ansat for at kontrollere de l\u00f8nudbetalinger, som danner grundlag for ydelsen. Ved bes\u00f8get har kommunen ret til at udsp\u00f8rge dig og de \u00f8vrige ansatte iht. retssikkerhedslovens \u00a7 12a.\nKommunens registrering og videregivelse af oplysninger\nKommunen registrerer de modtagne oplysninger og videregiver oplysningerne til andre offentlige myndigheder, private\nvirksomheder m.fl., der har lovm\u00e6ssigt krav p\u00e5 oplysningerne eller samarbejder med kommunen.\nKommunen sletter oplysningerne n\u00e5r opbevaringspligten udl\u00f8ber og et eventuelt arkiveringskrav er opfyldt. N\u00e5r oplysningerne er arkiveret eller slettet, har kommunen ikke l\u00e6ngere adgang til dem.\nDu har ret til at vide, hvilke oplysninger kommunen har om dig, og du kan kr\u00e6ve forkerte oplysninger rettet eller slettet.\nKommunens databeskyttelsesr\u00e5dgiver\nDu kan kontakte databeskyttelsesr\u00e5dgiveren om dine rettigheder i henhold til databeskyttelseslovgivningen.\nDu har ret til at klage til Datatilsynet over Kommunens behandling af dine personlige oplysninger.\nP\u00e5 Datatilsynet.dk kan du l\u00e6se mere om databeskyttelsesr\u00e5dgiverens rolle.\n\nUddrag af lov om social service (serviceloven)\nBetaling\n\u00a7 158. Den, der modtager hj\u00e6lp efter denne lov til sig\nselv, sin \u00e6gtef\u00e6lle eller sine b\u00f8rn, skal, medmindre andet\ner bestemt i denne lov, betale for den hj\u00e6lp, der modtages.\nStk. 2. Ministeren for b\u00f8rn, ligestilling, integration og\nsociale forhold kan i en bekendtg\u00f8relse fasts\u00e6tte regler om\nopkr\u00e6vning af et gebyr ved ikke rettidig betaling for ydelser\nefter denne lov.\n\u00a7 159. Ministeren for b\u00f8rn, ligestilling, integration og\nsociale forhold kan fasts\u00e6tte regler om, at for\u00e6ldrene og\nbarnet eller den unge betaler for d\u00f8gnopholdet, jf. \u00a7 52,\nstk. 3, nr. 7. Der kan ikke fasts\u00e6ttes betaling for et d\u00f8gnophold efter \u00a7 52, stk. 3, nr. 7, n\u00e5r der er tale om en videref\u00f8relse af en anbringelse efter \u00a7 68a.\n\u00a7 160. Den unge betaler for d\u00f8gnophold efter \u00a7 76,\nstk. 3, nr. 1, og \u00a7 76a, stk. 2, og for udslusningsophold efter\n\u00a7 76, stk. 3, nr. 3, efter regler, der fasts\u00e6ttes af ministeren for b\u00f8rn, ligestilling, integration og sociale forhold i en\nbekendtg\u00f8relse.\n\u00a7 161. Ministeren for b\u00f8rn, ligestilling, integration og\nsociale forhold fasts\u00e6tter i en bekendtg\u00f8relse regler om\n\nbetaling for tilbud efter kapitel 16 og om beregnings- og\nindkomstgrundlaget for betalingen.\nStk. 2. Der kan opkr\u00e6ves betaling for personaleomkostninger til madserviceordninger efter \u00a7 83, stk. 1, nr. 3, og\ntil hj\u00e6lp efter \u00a7 84, hvis borgeren ikke samtidig modtager\nhj\u00e6lp efter \u00a7\u00a7 41, 42, 96 eller 100.\nStk. 3. Ministeren for b\u00f8rn, ligestilling, integration og\nsociale forhold fasts\u00e6tter n\u00e6rmere regler om modtagerens\nmaksimale egenbetaling for madservice efter \u00a7 83, stk. 1,\nnr. 3, herunder om regulering af egenbetalingen.\n\u00a7 163. Ved ophold i boformer efter \u00a7\u00a7 107-110 g\u00e6lder de\nalmindelige regler for hj\u00e6lp efter denne lov.\nStk. 2. Beboerne betaler for ophold i boformer efter\n\u00a7\u00a7 107-110, jf. dog stk. 3. For beboere i l\u00e6ngerevarende\nbotilbud, jf. \u00a7 108, fasts\u00e6ttes betalingen med udgangspunkt i bygningens omkostninger. Beboere i midlertidige\nbotilbud, der bevarer egen bolig under opholdet, betaler\nsom udgangspunkt ikke for boligen.\nStk. 3. Ministeren for b\u00f8rn, ligestilling, integration og\nsociale forhold fasts\u00e6tter i en bekendtg\u00f8relse regler om\nbetaling og om neds\u00e6ttelse af betalingen med et bel\u00f8b,\nder opg\u00f8res efter s\u00e5 vidt muligt lignende regler som i lov\nom individuel boligst\u00f8tte.\nBU 831 (05\/2018)\n\nUdarbejdet af KL\n\nSide 2 af 3\n\n\fUddrag af Socialministeriets bek. nr. 712 af 19. juni 2013 om\nbetaling for ophold i anbringelsessteder for b\u00f8rn og unge under 18 \u00e5r samt for\nd\u00f8gnophold og udslusningsophold for unge i alderen 18 til og med 22 \u00e5r\n\u00a7 1. For b\u00f8rn og unge under 18 \u00e5r, der har ophold uden\nfor hjemmet i et anbringelsessted for b\u00f8rn og unge, har\nfor\u00e6ldrene pligt til at bidrage til udgifterne ved opholdet i\nforhold til indkomstgrundlaget, jf. \u00a7 2. Betalingen fasts\u00e6ttes\naf kommunen efter reglerne i denne bekendtg\u00f8relse.\nStk. 2. For\u00e6ldre, hvis indkomstgrundlag ikke overstiger\n104.800 kr., betaler ikke for b\u00f8rns og unges ophold i et\nanbringelsessted.\nStk. 3. Af indkomstgrundlag over 104.800 kr. betales 18\npct., dog h\u00f8jst et bel\u00f8b, der svarer til 5\/3 af normalbidraget,\njf. \u00a7 14 i lov om b\u00f8rnetilskud og forskudsvis udbetaling af\nb\u00f8rnebidrag.\nStk. 4. Af indkomstgrundlag ud over maksimum for beregningen i stk. 3, betales 9 pct., dog h\u00f8jst et bel\u00f8b, s\u00e5ledes at\nden samlede betaling udg\u00f8r 10\/3 af normalbidraget.\nStk. 5. Bel\u00f8b under 100 kr. m\u00e5nedlig opkr\u00e6ves ikke.\n\u00a7 2. Indkomstgrundlaget, jf. \u00a7 1, best\u00e5r af\n1) personlig indkomst med till\u00e6g af positiv kapitalindkomst,\nder anvendes til beregning af indkomstskat efter personskattelovens \u00a7 7, dog f\u00f8r de deri n\u00e6vnte bundfradrag og\nfradrag for grundbel\u00f8b, og\n2) aktieindkomst, der beskattes efter personskattelovens \u00a7\n8a, stk. 1 og 2, bortset fra udbytteindkomst op til 5.000\nkr., hvori der er indeholdt endelig udbytteskat.\nStk. 2. Indkomstgrundlaget efter stk. 1 opg\u00f8res p\u00e5 grundlag af indkomsten for det senest afsluttede indkomst\u00e5r.\nIndkomstgrundlaget anvendes med virkning for det andet\nkalender\u00e5r efter indkomst\u00e5rets udl\u00f8b.\nStk. 3. Ved opg\u00f8relsen af indkomstgrundlaget efter\nstk. 1 og 2 reguleres den personlige indkomst, der indg\u00e5r i\nindkomstgrundlaget, med satsreguleringsprocenten, jf. lov\nom en satsreguleringsprocent, g\u00e6ldende pr. 1. januar i indkomst\u00e5ret, jf. stk. 2, og pr. 1. januar det f\u00f8lgende \u00e5r.\n\u00a7 3. For\u00e6ldrene har pligt til at underrette kommunen om\nenhver \u00e6ndring af deres \u00f8konomiske og personlige forhold, som kan formodes at medf\u00f8re \u00e6ndret betaling.\n\u00a7 4. S\u00e5fremt for\u00e6ldrenes indkomst p\u00e5 betalingstidspunktet vedvarende er for\u00f8get med mere end 20 pct. eller\nnedsat med mere end 5 pct. i forhold til det opgjorte indkomstgrundlag, skal for\u00e6ldrenes \u00e6ndrede \u00f8konomiske\nforhold l\u00e6gges til grund for betalingen.\n\u00a7 5. Har barnet boet sammen med begge for\u00e6ldre umiddelbart f\u00f8r opholdet uden for hjemmet, l\u00e6gges deres\nsammenlagte indkomstgrundlag eller indkomster efter\n\u00a7 4 til grund.\nStk. 2. Har barnet umiddelbart f\u00f8r opholdet boet hos den\nene af ikke-samlevende for\u00e6ldre med f\u00e6lles for\u00e6ldremyndighed, l\u00e6gges dennes indkomstgrundlag eller indkomst\nefter \u00a7 4 til grund. Er den anden af for\u00e6ldrene p\u00e5 tidspunk-\n\ntet for opholdet ikke p\u00e5lagt at svare underholdsbidrag til\nbarnet, indtr\u00e6der kommunen i retten til at kr\u00e6ve bidrag\nfastsat, jf. \u00a7 10, stk. 2.\nStk. 3. I det omfang de faktiske opholdsudgifter d\u00e6kkes\naf barnets eller den unges indt\u00e6gter, kan der ikke kr\u00e6ves\nbetaling fra for\u00e6ldremyndighedens indehaver eller den\nbidragspligtige, jf. \u00a7 12.\n\u00a7 6. Kommunen kan meddele for\u00e6ldremyndighedens\nindehaver hel eller delvis fritagelse for betaling for tidsrum,\nhvor der foreligger s\u00e6rlige forhold, som sygdom, svangerskab og f\u00f8dsel, svigtende arbejdsmuligheder, oph\u00f8r\naf samliv med \u00e6gtef\u00e6llen, eller andre \u00e6ndringer, der i en\nbegr\u00e6nset tid vil afsk\u00e6re den p\u00e5g\u00e6ldende fra at skaffe det\nforn\u00f8dne til sit eget eller til familiens underhold.\n\u00a7 7. Selvom der efter de \u00f8konomiske forhold er grundlag\nfor at p\u00e5l\u00e6gge betaling, har kommunalbestyrelsen, efter en\nkonkret og individuel vurdering, mulighed for at meddele\nhel eller delvis fritagelse herfor. Fritagelsen kan begrundes\nmed forhold hos barnet eller den unge eller for\u00e6ldrene,\nf.eks., at:\n1) opholdet har et udpr\u00e6get behandlingssigte,\n2) fritagelse for betaling i s\u00e6rlig grad er af betydning for at\nfremme for\u00e6ldrenes medvirken ved gennemf\u00f8relsen af\nst\u00f8tten,\n3) der m\u00e5 regnes med s\u00e6rlig store udgifter for for\u00e6ldrene\ni forbindelse med opretholdelsen af kontakten med\nbarnet eller den unge,\n4) den unge har tidligere med egen indt\u00e6gt bidraget til\nsit og familiens underhold eller efter hjemmets forhold\nantageligt ville have gjort dette, hvis barnet eller den\nunge ikke havde f\u00e5et ophold uden for hjemmet, eller\n5) for\u00e6ldrene har flere b\u00f8rn i daginstitutioner, dagpleje\neller anbringelsessteder for b\u00f8rn og unge.\n\u00a7 8. Betaling opkr\u00e6ves af kommunen, der i forbindelse\nmed forhandlingerne med for\u00e6ldrene om opholdet giver\nfor\u00e6ldrene underretning om beregningsgrundlaget samt\nom reglerne i \u00a7\u00a7 3, 4, 6 og 7.\nStk. 2. Betalingspligten indtr\u00e6der ved starten af opholdet. Forfaldsdagen for 1. betalingsrate fasts\u00e6ttes med en\nrimelig frist. Forudbetaling m\u00e5 ikke kr\u00e6ves for l\u00e6ngere tid\nend 1 m\u00e5ned.\n\u00a7 9. Den indt\u00e6gtsgr\u00e6nse, der er n\u00e6vnt i \u00a7 1, stk. 2 og\n3, reguleres \u00e9n gang \u00e5rligt med satsreguleringsprocenten,\njf. lov om en satsreguleringsprocent. Den indt\u00e6gtsgr\u00e6nse,\nder fremkommer efter regulering afrundes til n\u00e6rmeste\nkronebel\u00f8b, der er deleligt med 100. Reguleringen foretages f\u00f8rste gang 1. januar 2007.\nStk. 2. Social- og integrationsministeren meddeler st\u00f8rrelsen af de regulerede indt\u00e6gtsgr\u00e6nser og bel\u00f8b.\n\n* Bel\u00f8bsgr\u00e6nserne vedr\u00f8rende indkomstgrundlag revideres \u00e5rligt i henhold til Socialministeriets vejledning om regulering\naf satser p\u00e5 det sociale omr\u00e5de. Oplysning om de aktuelle satser kan f\u00e5s ved henvendelse til kommunen. (KL\u2019s note)\n\nBU 831 (05\/2018)\nUdarbejdet af KL\n\nSide 3 af 3\n\n\f"}