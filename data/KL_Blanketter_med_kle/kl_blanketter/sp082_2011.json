{"classes":[{"id":"32.24.20","title":""}],"title":"","text":"Den Supplerende Arbejdsmarkedspension\nfor f\u00f8rtidspensionister (2011)\nVil du spare mere op til pension\nSom f\u00f8rtidspensionist har du mulighed for at indbetale til den Supplerende Arbejdsmarkedspension.\nDen Supplerende Arbejdsmarkedspension er et livsvarigt supplement til din folkepension, som kan v\u00e6re\nmed til at g\u00f8re overgangen fra f\u00f8rtidspension til folkepension lettere.\nPensionen kan udbetales, n\u00e5r du n\u00e5r folkepensionsalderen. Den udbetalte pension er skattepligtig.\nPensionens st\u00f8rrelse afh\u00e6nger af, hvor meget der er\nindbetalt, og hvor stor forrentningen har v\u00e6ret.\n\nHvad koster det\nDet m\u00e5nedlige bidrag er 459 kr. (g\u00e6ldende i 2011).\nDu skal selv betale en tredjedel, alts\u00e5 (153 kr.), mens\nstaten betaler de resterende to tredjedele (306 kr.).\nBidraget medregnes ikke i din skattepligtige indkomst. Det betyder, at din andel p\u00e5 153 kr. fratr\u00e6kkes\ndin f\u00f8rtidspension, f\u00f8r der beregnes skat.\nBidraget reguleres ligesom din f\u00f8rtidspension en\ngang om \u00e5ret.\n\nHvor kan bel\u00f8bet indbetales\nDu kan v\u00e6lge at f\u00e5 bel\u00f8bet indbetalt til ATP, et livsforsikringsselskab eller en pensionskasse. Det er dog\nikke alle livsforsikringsselskaber og pensionskasser,\nder modtager indbetaling til den Supplerende Arbejdsmarkedspension. Hvis du \u00f8nsker at indbetale til\net livsforsikringsselskab eller en pensionskasse, skal\ndu kontakte selskabet p\u00e5 forh\u00e5nd og h\u00f8re, om det er\nmuligt. Du har dog altid mulighed for at indbetale til\nATP.\nN\u00e5r du er tilmeldt ordningen, indbetaler din kommune automatisk det samlede bidrag til det pensionsinstitutet (ATP, livsforsikringsselskab eller pensionskasse), du har valgt.\nIndbetalingen oph\u00f8rer automatisk ved folkepensionsalderen.\n\nBetaling af arbejdsmarkedsbidrag\nDa der er tale om en arbejdsmarkedspension, tr\u00e6kker pensionsinstituttet arbejdsmarkedsbidrag af \u00e5rets\nsamlede indbetalte bidrag.\n\nHvis du v\u00e6lger at indbetale til ATP, tr\u00e6der ordningen\ni kraft med det samme. Hvis du har valgt, at ordningen skal administreres i et livsforsikringsselskab eller\nen pensionskasse, vil kommunen videresende din tilmelding til godkendelse i det p\u00e5g\u00e6ldende livsforsikringsselskab eller pensionskasse.\nDu kan selv v\u00e6lge fra hvilket tidspunkt, du \u00f8nsker at\nindtr\u00e6de i ordningen.\n\nUdmeldelse og skift af pensionsinstitut\n(ATP, livsforsikringsselskab eller pensionskasse)\nDu kan altid udmelde dig af den Supplerende Arbejdsmarkedspension igen, eller skifte til et andet\npensionsinstitut.\nUdtr\u00e6den af ordningen eller skift til andet pensionsinstitut vil ske den 1. i m\u00e5neden, efter der er g\u00e5et en\nm\u00e5ned, fra du har givet kommunen meddelelse herom.\n\nSkilsmisse\nDin Supplerende Arbejdsmarkedspension skal ikke\ndeles i forbindelse med skilsmisse.\n\nD\u00f8dsfald\nHvis du d\u00f8r, f\u00f8r du er fyldt 65 \u00e5r, standser indbetalingen med virkning fra den 1. i m\u00e5neden efter d\u00f8dsfaldet.\nHvis du havde ordningen p\u00e5 s\u00e6rskilt konto i ATP, udbetales indest\u00e5endet p\u00e5 kontoen til boet.\nHvis du havde ordningen i et livsforsikringsselskab\neller en pensionskasse, udbetales v\u00e6rdien af den\nerhvervede pensionsret til boet eller til den begunstigede if\u00f8lge pensionsaftalen.\nRetten til at f\u00e5 udbetalt bel\u00f8b i forbindelse med d\u00f8dsfald bortfalder, n\u00e5r du er fyldt 65 \u00e5r.\n\nYderligere information\nDu kan l\u00e6se mere om ordningen hos ATP p\u00e5\nwww.atp.dk\n\u00d8nsker du yderligere information om ordningen hos\net livsforsikringsselskab eller en pensionskasse, kan\ndu f\u00e5 det p\u00e5 selskabets hjemmeside eller ved at kontakte selskabet.\n\nTilmelding\nTilmelding til ordningen er frivillig.\nHvis du vil deltage i ordningen, skal du udfylde en\ntilmeldingsblanket og sende eller aflevere den til din\nkommune.\nKLE 32.24.20 G01 SP 082 (01\/2011)\nUdarbejdet af KL\n\nKommuneinformation\nSide 1 af 1\n\n\f"}