{"classes":[{"id":"32.03.04","title":""}],"title":"","text":"Navn og adresse\n\nOplyses ved henvendelse\nDato\n\nPersonnummer\n\n\u00c6gtef\u00e6lles personnummer\n\nOrientering om\nfolkepension og boligydelse\nN\u00e5r du fylder 65 \u00e5r, opfylder du aldersbetingelsen for at f\u00e5 folkepension. N\u00e5r der udbetales folkepension,\nkan du eventuelt ogs\u00e5 f\u00e5 boligydelse.\nFolkepension\nFolkepension udbetales kun efter ans\u00f8gning. Du skal indgive ans\u00f8gningen inden udgangen af den\nm\u00e5ned, hvor du fylder 65 \u00e5r. Folkepension udbetales fra m\u00e5neden efter det fyldte 65. \u00e5r. Hvis du s\u00f8ger\np\u00e5 et senere tidspunkt, vil pensionen f\u00f8rst blive udbetalt med virkning fra den 1. i m\u00e5neden, efter vi har\nmodtaget din ans\u00f8gning.\nDu har mulighed for at ops\u00e6tte (dvs. udskyde) udbetalingen af din folkepension til et senere tidspunkt,\nhvis du er i arbejde, efter du er fyldt 65 \u00e5r. I ops\u00e6tningsperioden optjener du ret til et l\u00f8bende till\u00e6g til\npensionen. Se reglerne herfor i s\u00e6rskilt Orientering om opsat folkepension.\nUdbetaling af folkepensionen\nPensionen udbetales m\u00e5nedsvis bagud og best\u00e5r af et grundbel\u00f8b samt et pensionstill\u00e6g, der reguleres\nefter indkomst.\nHvis du ved overgangen til folkepension modtager forudbetalt l\u00f8n eller offentlig fors\u00f8rgelsesydelse,\nudbetales en ekstra m\u00e5neds pension forud. L\u00f8bende pensionsudbetalinger, som fx tjenestemandspension, giver ikke ret til en ekstra m\u00e5neds pension forud.\nAns\u00f8gning\nHvis du vil s\u00f8ge om folkepension, skal du udfylde vedlagte ans\u00f8gningsskema og aflevere eller sende det til:\nReturadresse\n\nBeregning af pension\nDen f\u00f8rste beregning af pensionen sker p\u00e5 grundlag af den forventede fremtidige indkomst.\nGrundbel\u00f8b\nGrundbel\u00f8bet neds\u00e6ttes, hvis du tjener over 277.700 kr. \u00e5rligt ved personligt arbejde.\nBundfradrag ved arbejdsindt\u00e6gt\nArbejdsindt\u00e6gter p\u00e5 op til 30.000 kr. pr. kalender\u00e5r indg\u00e5r ikke i beregning af pensionstill\u00e6g og den\npersonlige till\u00e6gsprocent. Personer, der ikke modtager pension i hele \u00e5ret, fx fordi de er fyldt 65 \u00e5r i\nl\u00f8bet af \u00e5ret, f\u00e5r bundfradraget reduceret forholdsm\u00e6ssigt.\nPensionstill\u00e6g\nPensionstill\u00e6gget neds\u00e6ttes, hvis din og din \u00e6gtef\u00e6lles\/samlevers samlede indkomster ud over folkeog f\u00f8rtidspension er over 61.300 kr. \u00e5rligt for enlige og 123.000 kr. \u00e5rligt for gifte\/samlevende.\nPensionstill\u00e6g til enlige ydes med en h\u00f8jere sats end til \u00f8vrige personer.\n\nKLE 32.03.04G01 SP 105 (06\/2010)\nUdarbejdet af KL\n\nKommuneinformation\nSide 1 af 2\n\n\fEnlige\nEnlig er en person, som ikke lever i et samlivsforhold. Et samlivsforhold foreligger, n\u00e5r parterne gennem\nkontante bidrag, arbejde i hjemmet eller p\u00e5 anden m\u00e5de bidrager til den f\u00e6lles husf\u00f8relse. Det er\nendvidere en betingelse, at samlivet kan sidestilles med \u00e6gteskab.\nDer g\u00e6lder s\u00e6rlige regler for samlivsforhold indg\u00e5et f\u00f8r 1. marts 1999, n\u00e5r den ene eller begge har\nmodtaget pension fra f\u00f8r denne dato, og der ikke er indledt nyt samlivsforhold efter denne dato.\nHelbredstill\u00e6g, varmetill\u00e6g og personlig till\u00e6g\nHelbredstill\u00e6g kan efter ans\u00f8gning ydes til helbredsbetingede udgifter, som der ogs\u00e5 gives tilskud\ntil efter sundhedslovens kapitel 15 og 42. Till\u00e6gget udg\u00f8r h\u00f8jst 85% af din egen andel af udgiften.\nHelbredstill\u00e6g kan ikke udbetales, hvis din og din \u00e6gtef\u00e6lles\/samlevers likvide formue er st\u00f8rre end\n74.100 kr. Der kan ogs\u00e5 ydes helbredstill\u00e6g til tandproteser, briller og fodbehandling. Ans\u00f8gning skal\nindgives f\u00f8r behandlingen p\u00e5begyndes.\nTil opvarmningsudgifter over 4.300 kr. \u00e5rligt for enlige og 6.450 kr. \u00e5rligt for gifte\/samlevende kan der\nydes varmetill\u00e6g.\nDu kan s\u00f8ge kommunen om personlige till\u00e6g til n\u00f8dvendige og rimelige udgifter, som du ikke selv kan\nbetale. Kommunen afg\u00f8r ans\u00f8gningen efter en konkret og individuel vurdering af dine \u00f8konomiske\nforhold.\nPersonlig till\u00e6gsprocent\nDen personlige till\u00e6gsprocent bruges ved beregning af helbredstill\u00e6g, varmetill\u00e6g og supplerende\npensionsydelse (\u00e6ldrecheck). N\u00e5r till\u00e6gsprocenten er 100, ydes det fulde till\u00e6g. N\u00e5r till\u00e6gsprocenten er\nmindre end 100 neds\u00e6ttes till\u00e6gget, og n\u00e5r till\u00e6gsprocenten er 0, kan till\u00e6g ikke ydes.\nDen personlige till\u00e6gsprocent fasts\u00e6ttes p\u00e5 grundlag af din og din \u00e6gtef\u00e6lles\/samlevers samlede\nindkomster ud over pensionen. For enlige er till\u00e6gsprocenten 100, n\u00e5r den \u00e5rlige indkomst ikke\noverstiger 17.700 kr. For gifte\/samlevende er till\u00e6gsprocenten 100, n\u00e5r den \u00e5rlige indkomst ikke\noverstiger 34.900 kr.\nEfterl\u00f8n, fleksydelse, delpension og dagpenge ved arbejdsl\u00f8shed og sygdom\nRetten til efterl\u00f8n, fleksydelse, delpension og arbejdsl\u00f8shedsdagpenge oph\u00f8rer ved udgangen af den\nm\u00e5ned, hvori du fylder 65 \u00e5r.\nModtager du folkepension, vil retten til sygedagpenge oph\u00f8re, n\u00e5r der i de forudg\u00e5ende 12 kalenderm\u00e5neder er udbetalt dagpenge fra kommunen i mere end 13 uger.\nBoligydelse og l\u00e5n til ejendomsskatter\nBoligydelse kan udbetales til pensionister og tr\u00e6der i stedet for eventuel boligsikring. Boligydelse kan\nudbetales til b\u00e5de lejere, andelshavere, boligejere og beboere i visse bof\u00e6llesskaber. Boligydelse\nudbetales som\n\u2022 tilskud til lejere\n\u2022 l\u00e5n til andelshavere\n\u2022 l\u00e5n til ejere.\nHvis du er ejer af en bolig, herunder sommerhus, kan du s\u00f8ge om l\u00e5n til betaling af ejendomsskatter i\nstedet for boligydelse.\nHvis du vil s\u00f8ge om boligydelse eller l\u00e5n til betaling af ejendomsskatter, skal du indsende et s\u00e6rligt\nans\u00f8gningsskema.\nSatser\nPensionssatserne reguleres \u00e9n gang om \u00e5ret pr. 1. januar. Tallene i denne orienteringsskrivelse g\u00e6lder\nfor 2010.\nYderligere oplysninger\n\u00d8nsker du yderligere oplysninger, er du velkommen til at henvende dig til os.\nP\u00e5 Borger.dk kan du beregne din pension.\nVenlig hilsen\nPensionskontoret\nKLE 32.03.04G01 SP 105 (06\/2010)\nUdarbejdet af KL\n\nKommuneinformation\nSide 2 af 2\n\n\f"}