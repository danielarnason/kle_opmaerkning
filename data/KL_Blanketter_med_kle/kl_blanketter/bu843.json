{"classes":[{"id":"27.24.00","title":""}],"title":"","text":"Samtykkeerkl\u00e6ring ifm. s\u00e6rlig st\u00f8tte til b\u00f8rn og unge efter serviceloven\nPersonnummer \u2022 KLE 27.24.00G01\n\nAng\u00e5ende \u2013 Barnets\/b\u00f8rnenes\/de(n) unge under 18 \u00e5r \u2022 Navn(e)\n\nPersonnummer\n\n5 708410 042928\n\nSamtykkegiver \u2013 For\u00e6ldremyndighedsindehavere eller unge over 18 \u00e5r \u2022 Navn(e)\n\ngiver samtykke til, at der igangs\u00e6ttes en unders\u00f8gelse efter servicelovens \u00a7 50 (KLE 27.24.03)\nBeskrivelse af unders\u00f8gelsens form\u00e5l\n\ngiver samtykke til indhentning af oplysninger ifm. unders\u00f8gelse efter servicelovens \u00a7 50 (KLE 27.24.03)\nOplysninger indhentes fra\n\nOplysningernes art\n\ngiver samtykke til, at der etableres foranstaltninger efter servicelovens \u00a7\u00a7 52, 76 og 76a (KLE 27.27.00)\nBeskrivelse af foranstaltninger\n\ngiver samtykke til \u00e6ndring af anbringelsessted efter servicelovens \u00a7 69 (KLE 27.24.06)\nBegrundelse\/anledning til \u00e6ndring\n\ngiver samtykke til st\u00f8ttet samv\u00e6r efter servicelovens \u00a7 71 (KLE 27.24.36)\nBegrundelse\n\ngiver samtykke til revision af handleplan efter servicelovens \u00a7 140 (KLE 27.24.06)\nBegrundelse\/anledning til revisionen\n\ngiver samtykke til, at opholdskommunen og betalingskommunen videregiver oplysninger til handlekommunen efter reglerne om mellemkommunal aftale om \u00e6ndring af handlekommune iflg. lov om retssikkerhed og administration \u00a7 9a, stk. 6\nHandlekommune\n\nBetalingskommune\n\nSagen \u2013 hvilke foranstaltninger\n\nOplysningernes art\n\nUnderskrift \u2013 den unge skal ogs\u00e5 give samtykke med underskrift, hvis p\u00e5g\u00e6ldende er fyldt 15 \u00e5r\nDato og underskrift\n\nDato og underskrift\n\nDato og underskrift\n\nBU 843 (05\/2018)\nUdarbejdet af KL\n\nSide 1 af 6\n\n\fOm samtykke\nVed samtykke forst\u00e5s \u201denhver frivillig, specifik, informeret og utvetydig viljestilkendegivelse fra den registrerede, hvorved\nden registrerede ved erkl\u00e6ring eller klar bekr\u00e6ftelse indvilliger i, at personoplysninger, der vedr\u00f8rer den p\u00e5g\u00e6ldende,\ng\u00f8res til genstand for behandling.\u201d Jf. persondataforordningen artikel 4 nr. 11.\nDu kan altid tilbagekalde et samtykke til indhentning eller videregivelse af oplysninger, jf. databeskyttelsesforordningens artikel 7, stk. 3.\nHvis du tilbagekalder et samtykke, s\u00e5 forts\u00e6tter sagen, som om der ikke er givet samtykke, jf. nedenfor om konsekvenser hvis du ikke \u00f8nsker at give samtykke. B\u00f8rn og unge-udvalget kan tr\u00e6ffe afg\u00f8relse om, at barnet eller den unge i op til\n6 m\u00e5neder fra tilbagekaldelsen af samtykket ikke skal kunne hjemgives.\nDit samtykke bortfalder automatisk n\u00e5r sagen er f\u00e6rdigbehandlet.\nHvis du ikke \u00f8nsker at give samtykke til kommunen,\n\u2022 om igangs\u00e6ttelse af unders\u00f8gelse, kan unders\u00f8gelsen gennemf\u00f8res, i forhold til nyf\u00f8dte, uden samtykke fra for\u00e6ldrene ved at indhente de n\u00f8dvendige eksisterende oplysninger, jf. servicelovens \u00a7 50, stk. 9, eller hvis der er \u00e5benbar\nrisiko for alvorlig skade p\u00e5 et barns eller en ungs sundhed eller udvikling at gennemf\u00f8re unders\u00f8gelsen under ophold\np\u00e5 en institution eller indl\u00e6ggelse p\u00e5 sygehus, jf. servicelovens \u00a7 51.\n\u2022 om indhentning af oplysninger ifm. unders\u00f8gelsen vil unders\u00f8gelsen bygge p\u00e5 de eksistende oplysninger. Kommunen\nkan indhente oplysninger uden samtykke, hvis det er n\u00f8dvendigt for sagens behandling, jf. retssikkerhedslovens \u00a7 11c,\nstk. 1, nr. 1.\n\u2022 om etablering af foranstaltning, kan b\u00f8rn og unge-udvalget tr\u00e6ffe beslutning om foranstaltning uden samtykke, jf. servicelovens \u00a7 58.\n\u2022 om revision af handleplan, kan revisionen gennemf\u00f8res p\u00e5 trods heraf, hvis det tilgodeser barnets behov, jf. servicelovens \u00a7 70, stk. 1.\n\u2022 om vidergivelse af oplysninger til betalingskommune, kan betalingskommunen indstille betalingen, og handlekommunen kan revurdere handleplanen og den igangv\u00e6rende foranstaltning.\nKommunens registrering og videregivelse af oplysninger\nKommunen registrerer de modtagne oplysninger og videregiver oplysningerne til andre offentlige myndigheder, private\nvirksomheder m.fl., der har lovm\u00e6ssigt krav p\u00e5 oplysningerne eller samarbejder med kommunen.\nKommunen sletter oplysningerne n\u00e5r opbevaringspligten udl\u00f8ber og et eventuelt arkiveringskrav er opfyldt. N\u00e5r oplysningerne er arkiveret eller slettet, har kommunen ikke l\u00e6ngere adgang til dem.\nDu har ret til at vide, hvilke oplysninger kommunen har om dig, og du kan kr\u00e6ve forkerte oplysninger rettet eller slettet.\nKommunens databeskyttelsesr\u00e5dgiver\nDu kan kontakte databeskyttelsesr\u00e5dgiveren om dine rettigheder i henhold til databeskyttelseslovgivningen.\nDu har ret til at klage til Datatilsynet over Kommunens behandling af dine personlige oplysninger.\nP\u00e5 Datatilsynet.dk kan du l\u00e6se mere om databeskyttelsesr\u00e5dgiverens rolle.\n\nUddrag af lov om social service (serviceloven)\n\u00a7 50. Hvis det m\u00e5 antages, at et barn eller en ung tr\u00e6nger til s\u00e6rlig st\u00f8tte, herunder p\u00e5 grund af nedsat fysisk\neller psykisk funktionsevne, skal kommunalbestyrelsen\nunders\u00f8ge barnets eller den unges forhold. Unders\u00f8gelsen, der betegnes som en b\u00f8rnefaglig unders\u00f8gelse,\ngennemf\u00f8res s\u00e5 vidt muligt i samarbejde med for\u00e6ldremyndighedsindehaveren og den unge, der er fyldt 15 \u00e5r.\nUnders\u00f8gelsen skal gennemf\u00f8res s\u00e5 sk\u00e5nsomt, som forholdene tillader, og m\u00e5 ikke v\u00e6re mere omfattende, end\nform\u00e5let tilsiger.\nStk. 2. Kommunalbestyrelsens unders\u00f8gelse, jf. stk. 1,\nskal anl\u00e6gge en helhedsbetragtning, der, medmindre\nkonkrete forhold betyder, at et eller flere af nedenst\u00e5ende\nnumre ikke er relevante i forhold til det p\u00e5g\u00e6ldende barn\neller den unge, skal omfatte barnets eller den unges\n1) udvikling og adf\u00e6rd,\n2) familieforhold,\n3) skoleforhold,\n4) sundhedsforhold,\n5) fritidsforhold og venskaber og\n6) andre relevante forhold.\n\nStk. 3. Som led i unders\u00f8gelsen skal der finde en samtale sted med barnet eller den unge. Samtalen kan undlades, i det omfang barnets eller den unges modenhed\neller sagens karakter i afg\u00f8rende grad taler imod samtalens gennemf\u00f8relse. Kan samtalen ikke gennemf\u00f8res,\nskal oplysninger om barnets eller den unges synspunkter s\u00f8ges tilvejebragt. Samtalen kan finde sted uden\nsamtykke fra for\u00e6ldremyndighedens indehaver og uden\ndennes tilstedev\u00e6relse, n\u00e5r hensynet til barnets eller den\nunges bedste taler herfor.\nStk. 4. I sin unders\u00f8gelse skal kommunalbestyrelsen\nafd\u00e6kke ressourcer og problemer hos barnet, familien og\nnetv\u00e6rket. For unge, der er fyldt 15 \u00e5r, skal unders\u00f8gelsen afd\u00e6kke de s\u00e6rlige forhold, der skal indg\u00e5 ved valg\naf indsats for denne aldersgruppe, jf. \u00a7\u00a7 52, 76 og 76a.\nStk. 5. Kommunalbestyrelsen skal som led i unders\u00f8gelsen inddrage de fagfolk, som allerede har viden om\nbarnets eller den unges og familiens forhold. Dette kan\nske ved at inddrage sundhedsplejersker, p\u00e6dagoger,\npsykologer, l\u00e6rere eller andre. Hvis det er n\u00f8dvendigt,\nskal kommunen lade barnet eller den unge unders\u00f8ge af\nBU 843 (05\/2018)\n\nUdarbejdet af KL\n\nSide 2 af 6\n\n\fen l\u00e6ge eller en autoriseret psykolog.\nStk. 6. Unders\u00f8gelsen skal resultere i en begrundet stillingtagen til, om der er grundlag for at iv\u00e6rks\u00e6tte foranstaltninger, og i bekr\u00e6ftende fald af hvilken art disse b\u00f8r\nv\u00e6re. Hvis der er iv\u00e6rksat foranstaltninger sidel\u00f8bende\nmed, at unders\u00f8gelsen gennemf\u00f8res, jf. \u00a7 52, stk. 2, skal\nder desuden tages stilling til, om disse foranstaltninger\nskal videref\u00f8res. Der skal v\u00e6re oplysninger om, hvordan for\u00e6ldremyndighedsindehaveren og barnet eller den\nunge stiller sig til foranstaltningerne, og om de forhold i\nfamilien eller i dennes omgivelser, som kan bidrage til at\nklare vanskelighederne.\nStk. 7. Unders\u00f8gelsen skal afsluttes senest 4 m\u00e5neder\nefter, at kommunalbestyrelsen bliver opm\u00e6rksom p\u00e5, at\net barn eller en ung kan have behov for s\u00e6rlig st\u00f8tte. Hvis\nunders\u00f8gelsen undtagelsesvis ikke kan afsluttes inden 4\nm\u00e5neder, skal kommunalbestyrelsen udarbejde en forel\u00f8big vurdering og snarest herefter afslutte unders\u00f8gelsen.\nStk. 8. I forbindelse med unders\u00f8gelsen skal kommunalbestyrelsen vurdere, om der skal foretages en unders\u00f8gelse af eventuelle andre b\u00f8rn i familien. En unders\u00f8gelse\nkan gennemf\u00f8res som \u00e9n samlet unders\u00f8gelse for flere\nb\u00f8rn i familien, dog s\u00e5ledes at der tages h\u00f8jde for b\u00f8rnenes individuelle forhold.\nStk. 9. Hvis det m\u00e5 antages, at der kan opst\u00e5 et behov\nfor s\u00e6rlig st\u00f8tte til et barn umiddelbart efter f\u00f8dslen, skal\nkommunen unders\u00f8ge de vordende for\u00e6ldres forhold\nn\u00e6rmere. Unders\u00f8gelsen gennemf\u00f8res s\u00e5 vidt muligt i\nsamarbejde med de vordende for\u00e6ldre. Stk. 4-8 finder\nanvendelse ved afg\u00f8relsen.\n\u00a7 52. Kommunalbestyrelsen skal tr\u00e6ffe afg\u00f8relse om\nforanstaltninger efter stk. 3, n\u00e5r det m\u00e5 anses for at v\u00e6re\naf v\u00e6sentlig betydning af hensyn til et barns eller en\nungs s\u00e6rlige behov for st\u00f8tte. Kommunalbestyrelsen skal\nv\u00e6lge den eller de foranstaltninger, som bedst kan l\u00f8se\nde problemer og behov, der er afd\u00e6kket gennem den\nb\u00f8rnefaglige unders\u00f8gelse efter \u00a7 50. Afg\u00f8relsen tr\u00e6ffes med samtykke fra for\u00e6ldremyndighedsindehaveren,\njf. dog \u00a7\u00a7 56, 57a, 57b og 58, \u00a7 68, stk. 2 og 3, og \u00a7 68a.\nEn afg\u00f8relse efter stk. 3, nr. 7, kr\u00e6ver tillige samtykke fra\nden unge, der er fyldt 15 \u00e5r.\nStk. 2. St\u00f8tte efter stk. 3 kan kun iv\u00e6rks\u00e6ttes efter\ngennemf\u00f8relse af en b\u00f8rnefaglig unders\u00f8gelse, jf. \u00a7 50.\nHvis s\u00e6rlige forhold taler herfor, kan der dog iv\u00e6rks\u00e6ttes forel\u00f8big eller akut st\u00f8tte efter stk. 3 sidel\u00f8bende med\nunders\u00f8gelsen.\nStk. 3. Kommunalbestyrelsen kan iv\u00e6rks\u00e6tte hj\u00e6lp\ninden for f\u00f8lgende typer af tilbud:\n1) Ophold i dagtilbud, fritidshjem, ungdomsklub, uddannelsessted el.lign.\n2) Praktisk, p\u00e6dagogisk eller anden st\u00f8tte i hjemmet.\n3) Familiebehandling eller behandling af barnets eller\nden unges problemer.\n4) D\u00f8gnophold, jf. \u00a7 55, for b\u00e5de for\u00e6ldremyndighedsindehaveren, barnet eller den unge og andre medlemmer af familien i en plejefamilie, i en kommunal\nplejefamilie, p\u00e5 et godkendt opholdssted eller p\u00e5 en\nd\u00f8gninstitution, jf. \u00a7 66, stk. 1, nr. 1, 2, 5 og 6, eller i et\nbotilbud, jf. \u00a7 107.\n5) Aflastningsordning, jf. \u00a7 55, i en plejefamilie, kommunal plejefamilie eller netv\u00e6rksplejefamilie eller p\u00e5 et\nopholdssted eller en d\u00f8gninstitution, jf. \u00a7 66, stk. 1,\nnr. 1-3, 5 og 6.\n6) Udpegning af en fast kontaktperson for barnet eller\nden unge eller for hele familien.\n7) Anbringelse af barnet eller den unge uden for hjemmet p\u00e5 et anbringelsessted, jf. \u00a7 66.\n\n8) Formidling af praktiktilbud hos en offentlig eller privat\narbejdsgiver for den unge og i den forbindelse udbetaling af godtg\u00f8relse til den unge.\n9) Anden hj\u00e6lp, der har til form\u00e5l at yde r\u00e5dgivning,\nbehandling og praktisk og p\u00e6dagogisk st\u00f8tte.\nStk. 4. Kommunalbestyrelsen skal under en graviditet\ntr\u00e6ffe afg\u00f8relse om foranstaltninger efter stk. 3, nr. 2, 3,\n4, 6 eller 9, og \u00a7 52a, n\u00e5r det m\u00e5 anses for at v\u00e6re af\nv\u00e6sentlig betydning af hensyn til barnets s\u00e6rlige behov\nfor st\u00f8tte efter f\u00f8dslen. Afg\u00f8relsen tr\u00e6ffes med samtykke\nfra for\u00e6ldrene. Stk. 2 finder anvendelse ved afg\u00f8relsen.\n\u00a7 69. I det omfang det m\u00e5 anses for n\u00f8dvendigt under\nhensynet til form\u00e5let med anbringelsen, skal kommunalbestyrelsen p\u00e5 baggrund af det l\u00f8bende tilsyn med\nbarnet eller den unge p\u00e5 anbringelsesstedet, jf. \u00a7 70,\nstk. 2, og \u00a7 148, tr\u00e6ffe afg\u00f8relse om \u00e6ndret anbringelsessted, behandling, uddannelse m.v. under opholdet.\nStk. 2. Kommunalbestyrelsens afg\u00f8relse om \u00e6ndring af\nanbringelsessted kr\u00e6ver samtykke fra for\u00e6ldremyndighedsindehaveren og den unge, der er fyldt 12 \u00e5r, jf. dog\nstk. 3.\nStk. 3. Kan samtykke til \u00e6ndret anbringelsessted ikke\nopn\u00e5s, jf. stk. 2, skal b\u00f8rn og unge-udvalget tr\u00e6ffe afg\u00f8relse om \u00e6ndring af anbringelsessted. Ved afg\u00f8relsen\nskal b\u00f8rn og unge-udvalget under hensyn til form\u00e5let med\nanbringelsen og barnets eller den unges behov for kontinuitet i opv\u00e6ksten vurdere, om barnets eller den unges\nbehov for st\u00f8tte bedst im\u00f8dekommes ved en \u00e6ndring af\nanbringelsessted. Afg\u00f8relse om valg af konkret anbringelsessted tr\u00e6ffes herefter af kommunalbestyrelsen, jf.\n\u00a7 68b, stk. 1.\nStk. 4. Til brug for b\u00f8rn og unge-udvalgets afg\u00f8relse om\n\u00e6ndring af anbringelsessted, jf. stk. 3, skal kommunalbestyrelsen udarbejde en indstilling, der indeholder\n1) den seneste handleplan, jf. \u00a7 140,\n2) barnets eller den unges holdning til \u00e6ndringen af\nanbringelsesstedet, jf. \u00a7 48,\n3) en beskrivelse af, hvorvidt supplerende st\u00f8tte til barnet\neller den unge, jf. \u00a7 52, stk. 3, nr. 9, under fortsat\nophold p\u00e5 det aktuelle anbringelsessted kan im\u00f8dekomme barnets eller den unges behov for st\u00f8tte,\n4) en beskrivelse af et nyt anbringelsessteds forventede\negnethed til at im\u00f8dekomme barnets eller den unges\nbehov for st\u00f8tte og for n\u00e6re og stabile voksenrelationer,\n5) en udtalelse fra det aktuelle anbringelsessted, jf.\nstk. 5, og\n6) \u00f8vrige n\u00f8dvendige oplysninger.\nStk. 5. Kommunalbestyrelsen skal, inden der tr\u00e6ffes\nafg\u00f8relse om \u00e6ndret samv\u00e6r samt afg\u00f8relse om hjemgivelse eller \u00e6ndret anbringelsessted, indhente udtalelse\nfra det aktuelle anbringelsessted til belysning af sagen.\n\u00a7 70. Kommunalbestyrelsen skal senest 3 m\u00e5neder\nefter, at der er iv\u00e6rksat en foranstaltning over for barnet,\nden unge eller de vordende for\u00e6ldre, vurdere, om indsatsen skal \u00e6ndres, og om handleplanen, jf. \u00a7 140, skal\nrevideres. Kommunalbestyrelsen skal herefter med h\u00f8jst\n6 m\u00e5neders mellemrum foretage en s\u00e5dan vurdering.\nAfg\u00f8relse om revision af handleplanen tr\u00e6ffes s\u00e5 vidt\nmuligt med samtykke fra for\u00e6ldremyndighedsindehaveren og den unge, der er fyldt 15 \u00e5r.\nStk. 2. Ved anbringelse uden for hjemmet skal vurderingen af indsatsen efter stk. 1 og af behovet for revision\naf handleplanen ske p\u00e5 baggrund af det l\u00f8bende tilsyn\nmed barnet eller den unge, jf. \u00a7 148, stk. 1, og efter kontakt med for\u00e6ldremyndighedsindehaveren. Tilsynet efter\nBU 843 (05\/2018)\n\nUdarbejdet af KL\n\nSide 3 af 6\n\n\f\u00a7 148, stk. 1, skal omfatte mindst to \u00e5rlige tilsynsbes\u00f8g\np\u00e5 anbringelsesstedet, hvor kommunen taler med barnet\neller den unge. Samtalen skal s\u00e5 vidt muligt finde sted\nuden tilstedev\u00e6relse af ansatte fra anbringelsesstedet.\nVurderingen skal omfatte en stillingtagen til, hvorvidt\nandre forhold end de hidtil beskrevne, jf. \u00a7 140, er relevante, og i s\u00e5 fald skal disse indg\u00e5 i en revideret handleplan.\nStk. 3. For unge, der er id\u00f8mt en sanktion efter straffelovens \u00a7 74a, skal vurdering og revision af handleplan\nog indsats s\u00e6rlig vedr\u00f8re, hvordan det sikres, at den\nunge kommer i uddannelse eller besk\u00e6ftigelse. Det skal\nsenest i forbindelse med den f\u00f8rste vurdering konkretiseres, hvordan de overordnede m\u00e5l om uddannelse og\nbesk\u00e6ftigelse n\u00e5s i l\u00f8bet af sanktionen.\nStk. 4. Er der udarbejdet en s\u00e6rskilt plan for st\u00f8tten til\nfor\u00e6ldrene efter \u00a7 54, stk. 2, skal kommunalbestyrelsen\ntilbyde at revidere denne plan, n\u00e5r der er behov for det.\nKommunalbestyrelsen skal senest 3 m\u00e5neder efter, at\nbarnet eller den unge har f\u00e5et ophold uden for hjemmet,\ntilbyde en revision af planen. Kommunalbestyrelsen skal\nherefter med h\u00f8jst 12 m\u00e5neders mellemrum foretage en\nvurdering af, om der er behov for at tilbyde en revision af\nplanen.\n\u00a7 71. Barnet eller den unge har ret til samv\u00e6r og kontakt med for\u00e6ldre og netv\u00e6rk, herunder s\u00f8skende,\nbedstefor\u00e6ldre, \u00f8vrige familiemedlemmer, venner m.v.\nunder anbringelsen uden for hjemmet. Kommunalbestyrelsen skal under hensyntagen til barnets eller den\nunges bedste og under hensyntagen til beskyttelsen af\nbarnets eller den unges sundhed og udvikling og beskyttelsen af barnet eller den unge mod overgreb s\u00f8rge for,\nat forbindelsen mellem barnet eller den unge og for\u00e6ldrene og netv\u00e6rket holdes ved lige. Ved tilrettel\u00e6ggelse\naf samv\u00e6ret, skal der l\u00e6gges v\u00e6gt p\u00e5, at barnet eller\nden unge ogs\u00e5 p\u00e5 l\u00e6ngere sigt har mulighed for at skabe\nog bevare n\u00e6re relationer til for\u00e6ldre og netv\u00e6rket. Kommunalbestyrelsen har i den forbindelse pligt til at sikre,\nat for\u00e6ldrene f\u00e5r information om barnets hverdag, og til\nat bidrage til et godt samarbejde mellem for\u00e6ldrene og\nanbringelsesstedet. En ret til samv\u00e6r og kontakt, der er\naftalt mellem for\u00e6ldrene eller er fastsat i medf\u00f8r af for\u00e6ldreansvarsloven, opretholdes under barnets eller den\nunges anbringelse uden for hjemmet, men kan reguleres\neller midlertidigt oph\u00e6ves efter reglerne i stk. 2-5.\nStk. 2. Kommunalbestyrelsen skal om forn\u00f8dent tr\u00e6ffe\nafg\u00f8relse om omfanget og ud\u00f8velsen af samv\u00e6ret og\nkontakten og kan fasts\u00e6tte n\u00e6rmere vilk\u00e5r for samv\u00e6ret og kontakten. Ved afg\u00f8relsen l\u00e6gges s\u00e6rlig v\u00e6gt\np\u00e5 hensynet til barnet eller den unge og form\u00e5let med\nanbringelsen. Der kan ikke efter 1. pkt. tr\u00e6ffes afg\u00f8relser, som medf\u00f8rer, at samv\u00e6r og kontakt kun m\u00e5 finde\nsted mindre end en gang om m\u00e5neden. En s\u00e5dan afg\u00f8relse sidestilles med en afbrydelse af forbindelsen og\nskal tr\u00e6ffes af b\u00f8rn og unge-udvalget efter stk. 3 og 4.\nKommunalbestyrelsen kan med samtykke fra for\u00e6ldremyndighedens indehaver og den unge, der er fyldt 15 \u00e5r,\ntr\u00e6ffe afg\u00f8relse om, at samv\u00e6ret mellem for\u00e6ldre og\nbarnet eller den unge skal st\u00f8ttes ved, at der er en tredje\nperson til stede.\nStk. 3. N\u00e5r det er n\u00f8dvendigt af hensyn til barnets eller\nden unges sundhed eller udvikling, kan b\u00f8rn og ungeudvalget for en bestemt periode tr\u00e6ffe afg\u00f8relse om,\nat samv\u00e6r kun m\u00e5 foreg\u00e5 under tilstedev\u00e6relse af en\nrepr\u00e6sentant for kommunen. Under de samme betingelser og ligeledes for en bestemt periode kan der tr\u00e6ffes\nafg\u00f8relse om at afbryde forbindelsen i form af samv\u00e6r\neller brev-, mail- eller telefonforbindelse mellem for\u00e6l-\n\ndrene eller netv\u00e6rket og barnet eller den unge, ligesom\nder kan tr\u00e6ffes afg\u00f8relse om, at barnets eller den unges\nanbringelsessted ikke m\u00e5 oplyses over for for\u00e6ldrene\neller netv\u00e6rket.\nStk. 4. Ved viden eller formodning om, at den person,\nsom barnet eller den unge skal have samv\u00e6r med, har\nbeg\u00e5et overgreb mod et barn eller en ung, skal b\u00f8rn og\nunge-udvalget, medmindre s\u00e6rlige forhold taler imod det,\nfor en bestemt periode tr\u00e6ffe afg\u00f8relse om at afbryde\nden p\u00e5g\u00e6ldendes forbindelse med barnet eller den unge\ni form af samv\u00e6r eller brev-, mail- eller telefonforbindelse\neller om, at samv\u00e6r kun m\u00e5 foreg\u00e5 under tilstedev\u00e6relse\naf en repr\u00e6sentant for kommunen.\nStk. 5. Stk. 2-4 finder tilsvarende anvendelse under gennemf\u00f8relsen af en b\u00f8rnefaglig unders\u00f8gelse efter \u00a7 50\nunder ophold p\u00e5 en institution, indl\u00e6ggelse p\u00e5 et sygehus eller ved benyttelse af det b\u00f8rnehus, som kommunen\ner tilknyttet, jf. \u00a7 50a, jf. \u00a7 51, stk. 1 og 2.\nStk. 6. En afg\u00f8relse efter stk. 3 og 4 kan tr\u00e6ffes forel\u00f8bigt efter reglerne i \u00a7 75, n\u00e5r betingelserne herfor er\nopfyldt.\nStk. 7. En afg\u00f8relse om kontrol med barnets eller den\nunges brevveksling, telefonsamtaler eller anden kommunikation med for\u00e6ldrene kan alene tr\u00e6ffes efter \u00a7 15,\nstk. 1, i lov om voksenansvar for anbragte b\u00f8rn og unge.\nStk. 8. Kommunalbestyrelsen i barnets opholdskommune kan yde st\u00f8tte til udgifter til for\u00e6ldrenes transport i\nforbindelse med m\u00f8der i barnets opholdskommune.\n\u00a7 76. Kommunalbestyrelsen skal tilbyde hj\u00e6lp efter\nstk. 2-5 til unge i alderen fra 18 til 22 \u00e5r, n\u00e5r det m\u00e5 anses\nfor at v\u00e6re af v\u00e6sentlig betydning af hensyn til den unges\nbehov for st\u00f8tte, og hvis den unge er indforst\u00e5et hermed.\nHj\u00e6lpen skal bidrage til en god overgang til en selvst\u00e6ndig tilv\u00e6relse og herunder have fokus p\u00e5 at underst\u00f8tte\nden unges uddannelse og besk\u00e6ftigelse samt \u00f8vrige\nrelevante forhold, f.eks. anskaffelse af selvst\u00e6ndig bolig.\nStk. 2. Kommunalbestyrelsen kan tr\u00e6ffe afg\u00f8relse om,\nat en udpeget fast kontaktperson, jf. \u00a7 52, stk. 3, nr. 6, kan\nopretholdes efter det fyldte 18. \u00e5r.\nStk. 3. For unge, der er eller var anbragt uden for hjemmet i et anbringelsessted efter reglerne i kapitel 11 umiddelbart inden det fyldte 18. \u00e5r, kan kommunalbestyrelsen\ntr\u00e6ffe afg\u00f8relse om,\n1) at d\u00f8gnophold, jf. \u00a7 55, p\u00e5 et anbringelsessted, jf. \u00a7 66,\nopretholdes,\n2) at udpege en fast kontaktperson for den unge, jf. \u00a7 52,\nstk. 3, nr. 6,\n3) at etablere en udslusningsordning, jf. \u00a7 55, i det hidtidige anbringelsessted og\n4) at tildele andre former for st\u00f8tte, der har til form\u00e5l at\nbidrage til en god overgang til en selvst\u00e6ndig tilv\u00e6relse for den unge.\nStk. 4. Kommunalbestyrelsen kan tr\u00e6ffe afg\u00f8relse om,\nat st\u00f8tte efter stk. 2 og 3 kan tildeles eller genetableres\nindtil det fyldte 23. \u00e5r, hvis\n1) den unge fortryder tidligere at have afvist st\u00f8tte og\nbehovet fortsat er til stede,\n2) den unges situation \u00e6ndrer sig, s\u00e5 der senere opst\u00e5r\net behov for st\u00f8tte, eller\n3) st\u00f8tte er oph\u00f8rt, jf. stk. 7, og behovet herfor opst\u00e5r\nigen.\nStk. 5. Kommunalbestyrelsen skal tilbyde unge, der\numiddelbart inden det fyldte 18. \u00e5r er eller var anbragt\nuden samtykke fra for\u00e6ldremyndighedsindehaveren og\nden unge, der er fyldt 15 \u00e5r, jf. \u00a7 58, st\u00f8tte i form af en\nkontaktperson frem til det fyldte 23. \u00e5r. St\u00f8tten tilbydes\nunge, der ikke tilbydes st\u00f8tte i form af opretholdelse af\nBU 843 (05\/2018)\n\nUdarbejdet af KL\n\nSide 4 af 6\n\n\fd\u00f8gnophold efter stk. 3, nr. 1.\nStk. 6. Kommunalbestyrelsen skal tilbyde unge, der\numiddelbart inden det fyldte 18. \u00e5r er eller var anbragt\nuden for hjemmet, jf. \u00a7 52, stk. 3, nr. 7, p\u00e5 eget v\u00e6relse,\nkollegium eller kollegielignende opholdssteder, jf. \u00a7 66,\nstk. 1, nr. 4, st\u00f8tte i form af en kontaktperson frem til det\nfyldte 19. \u00e5r. St\u00f8tten tilbydes unge, der ikke tilbydes st\u00f8tte\ni form af opretholdelse af d\u00f8gnophold efter stk. 3, nr. 1.\nStk. 7. Tilbud efter stk. 2-6 skal oph\u00f8re, n\u00e5r de ikke l\u00e6ngere opfylder deres form\u00e5l under hensyn til den unges\nbehov for st\u00f8tte, eller n\u00e5r den unge fylder 23 \u00e5r.\nStk. 8. Kommunalbestyrelsen skal, i det omfang det er\nmuligt, s\u00f8rge for, at unge, som har v\u00e6ret anbragt uden for\nhjemmet efter reglerne i kapitel 11, umiddelbart inden det\nfyldte 18. \u00e5r f\u00e5r mulighed for at vende tilbage til det tidligere anbringelsessted kortvarigt, uanset om der iv\u00e6rks\u00e6ttes foranstaltninger efter stk. 3 eller \u00a7 76a, stk. 2.\n\u00a7 76a. Kommunalbestyrelsen skal tilbyde hj\u00e6lp efter\nstk. 2 og 3 til unge i alderen 18 til 22 \u00e5r med betydelig og\nvarigt nedsat fysisk eller psykisk funktionsevne, n\u00e5r det\nm\u00e5 anses for at v\u00e6re af v\u00e6sentlig betydning af hensyn til\nden unges behov for st\u00f8tte, og hvis den unge eller dennes\nv\u00e6rge er indforst\u00e5et hermed. Hj\u00e6lpen skal bidrage til en\ngod overgang til voksenlivet og herunder have fokus p\u00e5\nomsorg og forberedelse til den unges n\u00e6ste boform.\nStk. 2. For unge med betydelig og varigt nedsat fysisk\neller psykisk funktionsevne, der umiddelbart inden det\nfyldte 18. \u00e5r er anbragt uden for hjemmet efter reglerne i\nkapitel 11 i en plejefamilie efter \u00a7 66, stk. 1, nr. 1-3, kan\nkommunalbestyrelsen tr\u00e6ffe afg\u00f8relse om, at d\u00f8gnophold, jf. \u00a7 52, opretholdes. S\u00e5fremt den unges plejefamilie ikke l\u00e6ngere vurderes egnet som plejefamilie for den\np\u00e5g\u00e6ldende unge, kan kommunalbestyrelsen tilbyde\nden unge anbringelse i en anden plejefamilie, som den\nunge har en n\u00e6r relation til og er tryg ved. Ved tilbud om\nanbringelse hos en anden plejefamilie skal betingelserne\ni stk. 1 v\u00e6re opfyldt.\nStk. 3. Opretholdelse af d\u00f8gnophold efter stk. 2 skal\noph\u00f8re, n\u00e5r det ikke l\u00e6ngere opfylder sit form\u00e5l under\nhensyn til den unges behov for st\u00f8tte, dog senest n\u00e5r den\nunge fylder 23 \u00e5r.\n\u00a7 140. Kommunalbestyrelsen skal udarbejde en handleplan, inden der tr\u00e6ffes afg\u00f8relse om foranstaltninger,\n\njf. \u00a7\u00a7 52, 76 og 76a. Betyder hensynet til barnet eller\nden unge, at man ikke kan afvente udarbejdelsen af en\nhandleplan, er en kortfattet angivelse af form\u00e5let med\nforanstaltningen tilstr\u00e6kkelig. Det p\u00e5hviler da kommunalbestyrelsen snarest muligt og senest inden 4 m\u00e5neder at\nopstille en handleplan.\nStk. 2. For unge under 18 \u00e5r med et behandlingskr\u00e6vende stofmisbrug skal kommunalbestyrelsen udarbejde\nen handleplan for den behandling, der skal iv\u00e6rks\u00e6ttes,\nog for den n\u00f8dvendige st\u00f8tte til den unge. Handleplanen\nudarbejdes i samarbejde med den unge og dennes familie.\nStk. 3. En handleplan skal angive form\u00e5let med indsatsen, og hvilken indsats der er n\u00f8dvendig for at opn\u00e5\nform\u00e5let. Handleplanen skal tage udgangspunkt i resultaterne af den b\u00f8rnefaglige unders\u00f8gelse af barnets eller\nden unges forhold, jf. \u00a7 50. Handleplanen skal i forhold\ntil de problemer, der er afd\u00e6kket i unders\u00f8gelsen, indeholde konkrete m\u00e5l i forhold til barnets eller den unges\ntrivsel og udvikling i overensstemmelse med det overordnede form\u00e5l med st\u00f8tten, jf. \u00a7 46. Herudover skal handleplanen for unge, der er fyldt 16 \u00e5r, opstille konkrete m\u00e5l\nfor den unges overgang til voksenlivet, herunder i forhold\ntil besk\u00e6ftigelse og uddannelse.\nStk. 4. En handleplan skal endvidere angive indsatsens\nforventede varighed. I sager om anbringelse uden for\nhjemmet, jf. \u00a7 52, stk. 3, nr. 7, og \u00a7 58, skal en handleplan\ntillige angive, hvilke former for st\u00f8tte der selvst\u00e6ndigt\nskal iv\u00e6rks\u00e6ttes over for familien i forbindelse med, at\nbarnet eller den unge opholder sig uden for hjemmet, og i\ntiden efter barnets eller den unges hjemgivelse.\nStk. 5. For unge, der er id\u00f8mt en sanktion efter straffelovens \u00a7 74a, skal handleplanen indeholde en konkret\nplan for, hvordan den unge snarest muligt og senest ved\nafslutningen af sanktionen p\u00e5begynder en uddannelse\neller kommer i besk\u00e6ftigelse.\nStk. 6. Der kan udarbejdes \u00e9n samlet handleplan for\nflere b\u00f8rn i familien. Handleplanen skal i s\u00e5 fald tage\nh\u00f8jde for b\u00f8rnenes individuelle forhold.\nStk. 7. N\u00e5r en handleplan indeb\u00e6rer, at barnet eller den\nunge anbringes p\u00e5 et anbringelsessted efter \u00a7 66 eller\nvisiteres til et behandlingstilbud for stofmisbrugere efter\n\u00a7 101, skal relevante dele af handleplanen udleveres til\ntilbuddet.\n\nUddrag af lov om retssikkerhed og administration p\u00e5 det sociale omr\u00e5de\nAlmindelige bestemmelser\n\u00a7 9. Opholdskommunen har pligt til at yde hj\u00e6lp, jf. dog\nstk. 7 og 9 og \u00a7 9a, stk. 4 og 7.\nStk. 2. En person har opholdskommune, hvor personen har sin bop\u00e6l eller s\u00e6dvanligvis opholder sig, jf. dog\n\u00a7 9b, stk. 2.\nStk. 3. \u00c6gtef\u00e6ller har opholdskommune, hvor den\nf\u00e6lles bop\u00e6l er.\nStk. 4. Social- og indenrigsministeren fasts\u00e6tter regler\nom opholdskommune for personer, som opholder sig\neller har fast bop\u00e6l i udlandet.\nStk. 5. Besk\u00e6ftigelsesministeren fasts\u00e6tter regler om,\nhvilken kommune der har handleforpligtelsen i sager\nefter lov om sygedagpenge.\nStk. 6. Opholdskommunen kan, n\u00e5r der er s\u00e6rlige\ngrunde til det, indg\u00e5 aftale med en tidligere opholdskommune om, at denne fortsat har forpligtelsen til at yde\nhj\u00e6lp. En s\u00e5dan aftale er betinget af samtykke fra den,\nsom modtager hj\u00e6lpen.\n\nStk. 7. Den oprindelige opholdskommune har uanset\nstk. 1 pligt til at yde hj\u00e6lp efter lov om social service,\nn\u00e5r denne kommune eller anden offentlig myndighed har\nmedvirket til, at personen i en anden kommune har f\u00e5et\nophold i\n1) boformer efter \u00a7\u00a7 107-110 og 192 i lov om social service,\n2) boliger efter \u00a7 115, stk. 4, jf. \u00a7 105, stk. 2, i lov om\nalmene boliger m.v.,\n3) institutioner under sygehusv\u00e6senet,\n4) institutioner under Kriminalforsorgen eller\n5) boliger, boformer m.v., der tr\u00e6der i stedet for og kan\nsidestilles med boformer m.v. under nr. 1-4.\nStk. 8. Pligten efter stk. 7 best\u00e5r, s\u00e5 l\u00e6nge personen\nhar ophold i det p\u00e5g\u00e6ldende botilbud eller et tilsvarende\nbotilbud eller et tilbud omfattet af stk. 9. Pligten til at yde\nhj\u00e6lp i anledning af en persons ophold i en boform efter\n\u00a7 110 i lov om social service best\u00e5r dog, indtil den p\u00e5g\u00e6ldende har erhvervet ny opholdskommune.\nBU 843 (05\/2018)\n\nUdarbejdet af KL\n\nSide 5 af 6\n\n\fStk. 9. Den oprindelige opholdskommune har uanset\nstk. 1 pligt til at yde hj\u00e6lp efter lov om social service, n\u00e5r\nen person har f\u00e5et ophold i en anden kommune i\n1) en af KFUM\u2019s soldaterrekreationer drevet af KFUMs\nSoldatermission,\n2) et veteranhjem drevet af Fonden Danske Veteranhjem\neller\n3) Veteranbo drevet af KFUMs Soldatermission.\nStk. 10. Pligten efter stk. 9 best\u00e5r, s\u00e5 l\u00e6nge personen\nhar ophold i det p\u00e5g\u00e6ldende tilbud, et andet tilbud omfattet af stk. 9 eller et botilbud omfattet af stk. 7. Pligten til at\nyde hj\u00e6lp best\u00e5r dog, indtil den p\u00e5g\u00e6ldende har erhvervet ny opholdskommune.\nStk. 11. Kommunalbestyrelsen i en kommune, der efter\nstk. 7 eller 9 har pligt til at yde hj\u00e6lp til en person efter\nlov om social service, kan efter aftale med opholdskommunen, jf. stk. 2, bemyndige denne til helt eller delvis\nat varetage ud\u00f8velsen af sine opgaver i forhold til den\np\u00e5g\u00e6ldende.\nStk. 12. Opst\u00e5r der uenighed mellem to eller flere\nkommuner om, hvilken kommune der er en persons\nopholdskommune, m\u00e5 den af de uenige kommuner, som\npersonen har eller senest har haft folkeregisteradresse i,\nfungere som opholdskommune, indtil det er afklaret, hvilken kommune der er rette opholdskommune. N\u00e5r rette\nopholdskommune er blevet bestemt, og den fungerende\nopholdskommune ikke er personens opholdskommune,\nyder opholdskommunen refusion for den fungerende\nopholdskommunes udgifter i den periode, hvor uenigheden har best\u00e5et. Refusionen beregnes som refusion efter\n\u00a7 9c, stk. 1.\nStk. 13. Stk. 10 finder tilsvarende anvendelse, hvis der\nopst\u00e5r uenighed mellem to kommuner om, hvilken kommune der har pligt til at yde hj\u00e6lp, jf. stk. 7 og 9 og \u00a7 9a,\nstk. 7.\nPersoner under 18 \u00e5r\n\u00a7 9a. Opholdskommunen for et barn eller en ung under\n18 \u00e5r har pligt til at yde hj\u00e6lp, jf. dog \u00a7 9b.\nStk. 2. Et barn eller en ung under 18 \u00e5r har samme\nopholdskommune som for\u00e6ldrene, jf. dog stk. 3-5. Et\nbarn eller en ung under 18 \u00e5r, der bor mest hos den ene\naf for\u00e6ldrene, har opholdskommune hos denne. Hvis\nbarnet eller den unge bor lige meget hos begge for\u00e6ldre,\nhar barnet eller den unge opholdskommune, hvor det er\ntilmeldt folkeregistret.\nStk. 3. Et barn eller en ung under 18 \u00e5r, der ikke bor\nsammen med nogen af for\u00e6ldrene, og som har klaret sig\nselv, har selvst\u00e6ndig opholdskommune.\n\nStk. 4. For\u00e6ldremyndighedsindehaverens opholdskommune har pligt til at yde hj\u00e6lp efter kapitel 11 i lov\nom social service. Er et barn eller en ung under 18 \u00e5r\nanbragt uden for hjemmet, f\u00e5r barnet eller den unge dog\nselvst\u00e6ndig opholdskommune i den kommune, som har\ntruffet afg\u00f8relse om anbringelsen efter kapitel 11 i lov om\nsocial service. Bliver et barn eller en ung, der har selvst\u00e6ndig opholdskommune efter 2. pkt., visiteret til en\nkommune efter integrationslovens \u00a7 10, f\u00e5r barnet eller\nden unge selvst\u00e6ndig opholdskommune i denne kommune fra det tidspunkt, hvor ansvaret for den p\u00e5g\u00e6ldende\noverg\u00e5r til kommunalbestyrelsen, jf. integrationslovens\n\u00a7 4. Barnets eller den unges selvst\u00e6ndige opholdskommune samarbejder med for\u00e6ldremyndighedens indehavers opholdskommune om at l\u00f8se familiens problemer og\nh\u00f8rer for\u00e6ldremyndighedsindehaveren samt barnet eller\nden unge, inden der tr\u00e6ffes afg\u00f8relse efter kapitel 11 i lov\nom social service. Barnets eller den unges selvst\u00e6ndige\nopholdskommune tr\u00e6ffer afg\u00f8relser vedr\u00f8rende barnets\neller den unges forhold. Afg\u00f8relser, der er m\u00e5lrettet for\u00e6ldremyndighedsindehaveren, tr\u00e6ffes af for\u00e6ldremyndighedsindehaverens opholdskommune.\nStk. 5. En ung under 18 \u00e5r, der selv har ansvar for at\nfors\u00f8rge en \u00e6gtef\u00e6lle eller et barn, har selvst\u00e6ndig\nopholdskommune.\nStk. 6. For\u00e6ldremyndighedens indehavers opholdskommune kan, n\u00e5r der er s\u00e6rlige grunde til det, uanset\nbestemmelsen i stk. 4, 2.-4. pkt., indg\u00e5 aftale med barnets\neller den unges opholdskommune om, at den er handlekommune i forhold til barnet eller den unge. En s\u00e5dan\naftale er betinget af, at for\u00e6ldremyndighedens indehaver\nog den unge over 15 \u00e5r giver samtykke.\nStk. 7. Har en ung under 18 \u00e5r selvst\u00e6ndig opholdskommune efter stk. 4, 2. eller 3. pkt., bevarer denne kommune uanset \u00a7 9, stk. 1, pligten til at yde hj\u00e6lp efter lov\nom social service, n\u00e5r den unge fylder 18 \u00e5r, hvis kommunen eller anden offentlig myndighed har medvirket til,\nat den p\u00e5g\u00e6ldende i umiddelbar forl\u00e6ngelse af anbringelsen f\u00e5r ophold i en boform omfattet af \u00a7 9, stk. 7, eller\nhvis den p\u00e5g\u00e6ldende ved det fyldte 18. \u00e5r f\u00e5r opretholdt\nsin anbringelse i plejefamilie efter \u00a7 76a i lov om social\nservice. \u00a7 9, stk. 8, 11 og 13, finder tilsvarende anvendelse.\nStk. 8. F\u00e5r en ung i umiddelbar forl\u00e6ngelse af sin opretholdte anbringelse i plejefamilie efter \u00a7 76a i lov om social\nservice ophold i en boform omfattet af \u00a7 9, stk. 7, bevarer\nden kommune, der efter stk. 7 har pligten til at yde hj\u00e6lp\nefter lov om social service, denne pligt. \u00a7 9, stk. 8, 11 og\n13, finder tilsvarende anvendelse.\n\nBU 843 (05\/2018)\nUdarbejdet af KL\n\nSide 6 af 6\n\n\f"}