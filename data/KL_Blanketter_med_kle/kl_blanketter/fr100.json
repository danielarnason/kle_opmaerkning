{"classes":[{"id":"23.05.13","title":""}],"title":"","text":"Oplyses ved henvendelse\n\n5 708410 044250\n\nNavn og adresse\n\nKLE 23.05.13G01 \u2022 Sagsidentifikation Person-\/SE-\/CVR-nummer\n\nOvertr\u00e6delse af CPR-loven mht.\nanmeldelse af flytning\n\u2022 B\u00f8de\n\nDato\n\nDin flytning pr. dato\n\ner ikke anmeldt\ntil Folkeregistret\n\ner anmeldt for sent\n\nDu har dermed overtr\u00e5dt bestemmelserne i CPR-lovens \u00a7 12. Efter disse bestemmelser skal enhver, der flytter,\nsenest 5 dage efter flytningen foretage anmeldelse til Folkeregistret. Hvis du ikke har foretaget flytteanmeldelse rettidigt, kan du straffes med b\u00f8de, jf. CPR-loven \u00a7 57.\nSagen kan efter CPR-lovens \u00a7 58 afg\u00f8res uden retlig forf\u00f8lgelse, hvis du erkender dig skyldig i overtr\u00e6delsen og accepterer at betale b\u00f8den.\nKr.\n\nB\u00f8dens st\u00f8rrelse\n\nDato\n\nBetales senest den\n\nHvis du ikke kan acceptere ovenst\u00e5ende, skal du inden 8 dage skriftligt eller ved henvendelse i Folkeregistret afgive forklaring vedr\u00f8rende sagen. Efter denne frist kan sagen blive overgivet til politiet til videre\nbehandling.\nKommunens behandling af oplysninger\nKommunen skal registrere oplysningerne i CPR-registret\nog videregiver oplysningerne til andre offentlige myndigheder, private virksomheder m.fl., der har lovm\u00e6ssigt krav p\u00e5\noplysningerne eller samarbejder med kommunen.\nDesuden kan kommunen efter CPR-loven og bestemmelser i anden lovgivning videregive oplysninger om dit\nnavn, adresse og andre folkeregisteroplysninger til andre\noffentlige myndigheder og i nogle tilf\u00e6lde private virksomheder mv.\nDu har ret til at vide, hvilke oplysninger kommunen har\nom dig, og du kan kr\u00e6ve forkerte oplysninger rettet eller\nslettet.\n\nKommunens databeskyttelsesr\u00e5dgiver\nDu kan kontakte databeskyttelsesr\u00e5dgiveren om dine rettigheder i henhold til databeskyttelseslovgivningen.\nDu har ret til at klage til Datatilsynet over Kommunens\nbehandling af dine personlige oplysninger.\nP\u00e5 Datatilsynet.dk kan du l\u00e6se mere om databeskyttelsesr\u00e5dgiverens rolle.\n\nVenlig hilsen Folkeregistret\nFolkeregistrets navn og adresse\n\nKontaktperson\n\nDato og underskrift\n\nFR 100 (05\/2018)\nUdarbejdet af KL\n\nSide 1 af 2\n\n\fCPR-loven (uddrag)\n\u00a7 12. Enhver, der flytter, har pligt til senest 5 dage efter\nflytningen at anmelde denne til tilflytningskommunen.\nAnmeldelse kan ogs\u00e5 omfatte de medlemmer af husstanden, der flytter med, s\u00e5ledes at disse fritages for selv at\nanmelde flytningen.\nStk. 2. Anmeldelserne skal indeholde oplysning om den\nflyttendes\n1) personnummer,\n2) fulde navn eller adresseringsnavn,\n3) hidtidige adresse og bop\u00e6lskommune,\n4) fremtidige adresse og bop\u00e6lskommune og\n5) flyttedato.\nStk. 3. Flytning skal anmeldes ved anvendelse af den\ndigitale anmeldelsesl\u00f8sning, som tilflytningskommunen\nstiller til r\u00e5dighed (digital selvbetjening). Flytteanmeldelser, der ikke indgives ved digital selvbetjening, afvises\naf kommunalbestyrelsen, jf. dog 3. og 5. pkt. Hvis kommunalbestyrelsen finder, at der foreligger s\u00e6rlige forhold, der g\u00f8r, at borgeren ikke m\u00e5 forventes at kunne\nanvende den digitale selvbetjeningsl\u00f8sning, skal kommunalbestyrelsen tilbyde, at anmeldelsen kan indgives\np\u00e5 anden m\u00e5de end ved digital selvbetjening. Kommunalbestyrelsen kan bestemme, at flytteanmeldelser, der\nkan indgives p\u00e5 anden m\u00e5de end ved digital anmeldelse,\nskal v\u00e6re skriftlige og afgives p\u00e5 en s\u00e6rlig blanket. Kommunalbestyrelsen kan helt ekstraordin\u00e6rt ud over de i\n3. pkt. n\u00e6vnte tilf\u00e6lde undlade at afvise en anmeldelse,\nder ikke er indgivet ved digital selvbetjening, hvis der ud\nfra en samlet \u00f8konomisk vurdering er klare \u00f8konomiske\nfordele for kommunen ved at behandle anmeldelsen p\u00e5\nanden vis end digitalt.\nStk. 4. Kommunalbestyrelsen kan n\u00e6gte at modtage\nflytteanmeldelser tidligere end 4 uger f\u00f8r den angivne\nflyttedato. Hvis kommunalbestyrelsen har en formodning\nom, at den anmeldte flytning ikke er korrekt, kan den til\nbrug for sin stillingtagen anvende reglerne i \u00a7 10, stk. 2\nog 3.\nStk. 5. Den, der har anmeldt en flytning, har ret til at f\u00e5\nen kvittering af kommunalbestyrelsen for anmeldelsen.\nStk. 6. Hvis en flytning, der er anmeldt til en kommunalbestyrelse, opgives, skal anmelderen straks orientere\nkommunalbestyrelsen herom. N\u00e5r flytningen er registreret i CPR, kan denne, herunder datoen for flytningen, kun\n\u00e6ndres, hvis det over for kommunalbestyrelsen dokumenteres, at de registrerede oplysninger er forkerte.\nStk. 7. En digital anmeldelse anses for at v\u00e6re kommet\nfrem, n\u00e5r den er tilg\u00e6ngelig for kommunalbestyrelsen.\n\n\u00a7 57. Medmindre h\u00f8jere straf er forskyldt efter den\n\u00f8vrige lovgivning straffes med b\u00f8de den, der fors\u00e6tligt\neller ved grov uagtsomhed\n1) ikke rettidigt anmelder en flytning, jf. \u00a7 12, stk. 1,1. pkt.,\n\u00a7 13, stk. 1, \u00a7 16, stk. 2, og \u00a7 24, stk. 1,\n2) ikke anmelder en opgivet flytning, jf. \u00a7 12, stk. 6,\n1. pkt.,\n3) afgiver forkerte oplysninger om selve flytningen og de\nforhold, der skal registreres i forbindelse hermed, jf.\n\u00a7 12, stk. 2, \u00a7 16, stk. 4, \u00a7 20, stk. 1 og 2, og \u00a7 26,\nstk. 1,\n4) overtr\u00e6der \u00a7 40, stk. 2 og 3, \u00a7 40, stk. 5, 3. pkt., \u00a7\u00a7 44\nog 47 samt vilk\u00e5r fastsat efter \u00a7 32, stk. 2, \u00a7 35, 3. pkt.,\n\u00a7 36, 3. pkt., og \u00a7 40, stk. 1, eller\n5) undlader at afgive oplysninger efter \u00a7 10, stk. 2 og 3,\n\u00a7 13, stk. 4, og \u00a7 55, stk. 4, eller afgiver urigtige oplysninger, jf. \u00a7 10, stk. 2, nr. 2.\nStk. 2. Der kan p\u00e5l\u00e6gges selskaber m.v. (juridiske\npersoner) strafansvar efter reglerne i straffelovens\n5. kapitel.\n\u00a7 58. Kommunalbestyrelsen kan tilkendegive vedkommende, at en overtr\u00e6delse af de bestemmelser, der er\nn\u00e6vnt i \u00a7 57, stk. 1, nr. 1-3 og nr. 5, kan afg\u00f8res uden\nretlig forf\u00f8lgelse, s\u00e5fremt denne erkender sig skyldig i\novertr\u00e6delsen og erkl\u00e6rer sig rede til inden for en n\u00e6rmere angiven frist, der efter beg\u00e6ring kan forl\u00e6nges, at\nbetale en i tilkendegivelsen angivet b\u00f8de til kommunens\nkasse.\nStk. 2. Bestemmelsen i retsplejelovens \u00a7 834, stk. 1,\nnr. 2 og 3, og stk. 2, om indholdet af anklageskriftet, finder\ntilsvarende anvendelse p\u00e5 en tilkendegivelse efter stk. 1.\nStk. 3. Betales b\u00f8den i rette tid, eller bliver den efter\nvedtagelsen inddrevet eller afsonet, bortfalder videre forf\u00f8lgning.\n\nFR 100 (05\/2018)\nUdarbejdet af KL\n\nSide 2 af 2\n\n\f"}