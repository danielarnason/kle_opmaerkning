{"classes":[{"id":"23.15.15","title":""}],"title":"","text":"Uddrag af Lov om Digital Post fra offentlige afsendere\nFritagelse\n\u00a7 5. Finansministeren fasts\u00e6tter regler om fritagelse af fysiske personer fra obligatorisk tilslutning til\nOffentlig Digital Post efter \u00a7 3, stk. 1, for s\u00e5 vidt ang\u00e5r\nkommunikation om forhold, der ikke er omfattet af\nstk. 3, hvor der foreligger s\u00e6rlige omst\u00e6ndigheder,\nsom kan bevirke, at en person er hindret i at modtage\nsin post digitalt. En anmodning om fritagelse fra en\nperson, der ikke l\u00e6ngere har bop\u00e6l eller fast ophold\ni Danmark, jf. \u00a7 3, stk. 4, medf\u00f8rer altid fritagelse.\nStk. 2. Afg\u00f8relse om fritagelse af en fysisk person\nefter regler, der udstedes i medf\u00f8r af stk. 1, tr\u00e6ffes\naf kommunalbestyrelsen i den kommune, hvor den\np\u00e5g\u00e6ldende person er eller senest har v\u00e6ret folkeregistreret. Har vedkommende ikke v\u00e6ret folkeregistreret i CPR med bop\u00e6l eller fast ophold i Danmark,\ntr\u00e6ffes afg\u00f8relse af finansministeren eller den myndighed, som ministeren bemyndiger hertil.\nStk. 3. Erhvervs- og v\u00e6kstministeren kan fasts\u00e6tte\nregler om fritagelse af fysiske personer fra obligatorisk tilslutning til Offentlig Digital Post efter \u00a7 3,\nstk. 1, for s\u00e5 vidt ang\u00e5r kommunikation om fysiske\npersoners erhvervsaktiviteter, hvis der foreligger\nganske s\u00e6rlige omst\u00e6ndigheder, som kan bevirke,\nat en person er hindret i at modtage sin post digitalt.\nMed kommunikation om en fysisk persons erhvervsaktiviteter menes kommunikation om forhold, der\nudspringer af personens ud\u00f8velse af et erhverv eller\npersonens virke som medlem af ledelsen i en virk-\n\nsomhed, som formand for en forening, der ud\u00f8ver\nerhvervsaktiviteter, eller som ejer af en virksomhed\nuden cvr-nummer.\nStk. 4. Erhvervs- og v\u00e6kstministeren kan fasts\u00e6tte\nregler om fritagelse af juridiske enheder fra obligatorisk tilslutning til Offentlig Digital Post efter \u00a7 3, stk. 2,\nhvis der foreligger ganske s\u00e6rlige omst\u00e6ndigheder,\nsom kan bevirke, at en juridisk enhed er hindret i at\nmodtage sin post digitalt.\nStk. 5. Afg\u00f8relser om fritagelse efter regler, der\nudstedes i medf\u00f8r af stk. 3 og 4, tr\u00e6ffes af erhvervsog v\u00e6kstministeren eller den myndighed, som ministeren bemyndiger hertil.\nStk. 6. Erhvervs- og v\u00e6kstministeren kan fasts\u00e6tte\nregler om, at afg\u00f8relser efter regler, der udstedes i\nmedf\u00f8r af stk. 3 og 4, ikke kan indbringes for anden\nadministrativ myndighed.\nStk. 7. Finansministeren fasts\u00e6tter n\u00e6rmere regler\nom administration af fritagelse, herunder fasts\u00e6ttelse af regler om indgivelse af anmodning om fritagelse, jf. stk. 1. Endvidere fasts\u00e6tter finansministeren\nregler om registrering af fritagelse, videregivelse af\noplysning om registrering af fritagelse til offentlige\nafsendere og sletning af indhold i digital postkasse i\nforbindelse med fritagelse efter stk. 1, 3 og 4.\nStk. 8. Erhvervs- og v\u00e6kstministeren fasts\u00e6tter\nn\u00e6rmere regler om indgivelse af anmodning om fritagelse, jf. stk. 3 og 4.\n\n5 708410 040900\n\nLovgrundlag til \u201dAnmodning om fritagelse fra Digital Post for borgere\u201d\n\nUddrag af bekendtg\u00f8relse om\nfritagelse af fysiske personer fra tilslutning til Offentlig Digital Post m.v.\nmed senere \u00e6ndringer\nI medf\u00f8r af \u00a7 2, stk. 1, \u00a7 5, stk. 1, 2 og 7, \u00a7 6, stk. 2\nog \u00a7 11, stk. 1, i lov om Offentlig Digital Post, jf. lov nr.\n528 af 11. juni 2012, fasts\u00e6ttes:\n\nKapitel 1\nAnvendelsesomr\u00e5de m.v.\n\u00a7 1. Det f\u00e6llesoffentlige postsystem Offentlig Digital\nPost (herefter ben\u00e6vnt Digital Post) kan anvendes\ntil digital kommunikation mellem offentlige myndigheder og fysiske personer i overensstemmelse med\nlov om Offentlig Digital Post, medmindre den p\u00e5g\u00e6ldende person er fritaget fra tilslutning til Digital Post\nefter reglerne i denne bekendtg\u00f8relse.\n\np\u00e5 15 \u00e5r eller derover med personnummer.\nStk. 2. En fysisk person kan fritages fra tilslutning til\nDigital Post, jf. \u00a7 1, efter reglerne i \u00a7\u00a7 3-7, medmindre\nandet f\u00f8lger af anden lovgivning.\nStk. 3. Bekendtg\u00f8relsen finder anvendelse p\u00e5 en\nfysisk persons tildeling af l\u00e6seadgang til andre ved\nfremm\u00f8de i en kommune, jf. \u00a7 13, medmindre tildeling af l\u00e6seadgang er udelukket efter anden lovgivning. Tildeling af l\u00e6seadgang til andre ved personens\negen angivelse heraf via personens log-in i Digital\nPost omfattes ikke af denne bekendtg\u00f8relse.\nStk. 4. Bekendtg\u00f8relsen finder anvendelse p\u00e5 sletning af indholdet i Digital Post efter en fysisk persons\nd\u00f8dsfald og efter en juridisk enheds oph\u00f8r.\n\n\u00a7 2. Bekendtg\u00f8relsen finder anvendelse p\u00e5 Digital\nPost mellem offentlige afsendere og fysiske personer\nKLE 23.15.15G01 FD 001L (10\/2017)\nUdarbejdet af Digitaliseringsstyrelsen. Godkendt af KL.\n\nSide 1 af 3\n\n\fKapitel 2\nFritagelse af fysiske personer fra tilslutning til\nDigital Post\nAnmodning om fritagelse\n\u00a7 3. En fysisk person kan fritages fra tilslutning til\nDigital Post, hvis personen afgiver en underskrevet\nerkl\u00e6ring om at v\u00e6re omfattet af mindst \u00e9n af f\u00f8lgende fritagelsesgrunde:\n1) Kognitiv funktionsneds\u00e6ttelse, hvor funktionsneds\u00e6ttelsen hindrer personen i at anvende Digital\nPost-l\u00f8sningen.\n2) Fysisk funktionsneds\u00e6ttelse, hvor funktionsneds\u00e6ttelsen hindrer personen i at anvende Digital\nPost-l\u00f8sningen.\n3) Manglende adgang til computer i eget hjem eller\nopholdssted. Med manglende adgang til computer\nsidestilles det forhold, at personen ikke i eget hjem\neller opholdssted har adgang til at bruge en computer.\n4) Personen er registreret i Det Centrale Personregister (CPR) som udrejst af Danmark.\n5) Personen er ikke l\u00e6ngere registreret med fast\nbop\u00e6l eller fast opholdssted i CPR, jf. CPR-lovens\n\u00a7 6, stk. 1 og 2, men er registreret som v\u00e6rende\nuden fast bop\u00e6l i CPR, jf. CPR-lovens \u00a7 6, stk. 4.\n6) Sproglige barrierer best\u00e5ende i manglende beherskelse af dansk, der g\u00f8r det sv\u00e6rt for personen at\nanvende Digital Post-l\u00f8sningen.\n7) Praktiske vanskeligheder ved at skaffe den\noffentlige digitale signatur NemID (fx p\u00e5 grund\naf udlandsophold med lang afstand til en dansk\nrepr\u00e6sentation, hvor NemID kan udleveres).\n8) Personens bop\u00e6l er beliggende i et omr\u00e5de, hvor\nder ikke er adgang til en bredb\u00e5ndsforbindelse med\nen beregnet downstreamhastighed p\u00e5 mindst 512\nkbit\/s.\n\u00a7 4. En fysisk person, der vil anmode om fritagelse,\nskal henvende sig ved personligt fremm\u00f8de i den\nkommune, hvor vedkommende er eller senest har\nv\u00e6ret folkeregistreret, jf. dog \u00a7 12, stk. 3 og 4.\nStk. 2. Erkl\u00e6ringen, jf. \u00a7 3, afgives til kommunen i\nden af kommunen anviste blanket til anmodning om\nfritagelse. Kommunalbestyrelsen bestemmer i forbindelse med fremm\u00f8det, om anmodningen skal afgives\np\u00e5 papir eller elektronisk.\nStk. 3. Den fysiske person skal forevise sit sundhedskort eller anden beh\u00f8rig legitimation i forbindelse med afgivelse af erkl\u00e6ringen.\n\u00a7 5. En fysisk person kan i blanketten til anmodning\nom fritagelse, jf. \u00a7 4, stk. 2, give en repr\u00e6sentant fuldmagt til at indgive anmodning om fritagelse p\u00e5 personens (fuldmagtsgiverens) vegne. Blanketten skal\nv\u00e6re underskrevet af fuldmagtsgiveren, herunder\nskal fuldmagtsgiveren ogs\u00e5 have underskrevet den\ni blanketten indeholdte fuldmagtserkl\u00e6ring. Kommunalbestyrelsen kan tillade afgivelse af fuldmagt p\u00e5\nanden m\u00e5de end ved anvendelse af den i blanketten\n\nindeholdte fuldmagtserkl\u00e6ring.\nStk. 2. Repr\u00e6sentanten skal indgive anmodningen\nom fritagelse ved personligt fremm\u00f8de i den kommune, hvor fuldmagtsgiveren er eller senest har\nv\u00e6ret bop\u00e6lsregistreret i CPR.\nStk. 3. Repr\u00e6sentanten skal forevise sit sundhedskort eller anden beh\u00f8rig legitimation samt afgive\nunderskrevet erkl\u00e6ring om, at vedkommende repr\u00e6senterer fuldmagtsgiveren. Erkl\u00e6ringen afgives i\nblanketten til anmodning om fritagelse, jf. \u00a7 4, stk. 2.\nHvis fuldmagten er givet til en juridisk enhed, skal\nden fremm\u00f8dte repr\u00e6sentant tillige forevise dokumentation for sit tilh\u00f8rsforhold til den juridiske enhed,\neksempelvis adgangskort til den juridiske enhed.\nStk. 4. For en fysisk person, der p\u00e5 grund af varig\nsv\u00e6kkelse eller lignende tilstand ikke er i stand til at\ngive personligt fremm\u00f8de og ikke kan afgive en fuldmagt, jf. stk. 1, kan kommunalbestyrelsen tr\u00e6ffe afg\u00f8relse om fritagelse uden afgivelse af en underskrevet\nerkl\u00e6ring om fritagelse. Afg\u00f8relse om fritagelse tr\u00e6ffes da p\u00e5 grundlag af kommunens kendskab til den\np\u00e5g\u00e6ldendes forhold.\nStk. 5. For en fysisk person, der p\u00e5 grund af ophold\ni kriminalforsorgens institutioner ikke er i stand til at\ngive personligt fremm\u00f8de og ikke kan afgive en fuldmagt, jf. stk. 1, kan kriminalforsorgen indgive anmodning om fritagelse, jf. \u00a7 3, p\u00e5 personens vegne.\nAnmodningen kan efter kommunalbestyrelsens n\u00e6rmere anvisning indgives digitalt eller pr. brevpost til\nden kommune, hvor den p\u00e5g\u00e6ldende er eller senest\nhar v\u00e6ret folkeregistreret.\nAfg\u00f8relse om fritagelse\n\u00a7 6. Kommunalbestyrelsen tr\u00e6ffer afg\u00f8relse om fritagelse p\u00e5 grundlag af den indgivne anmodning og\nforeviste legitimation, jf. dog \u00a7 5, stk. 4 og 5, og \u00a7 12,\nstk. 3 og 4. Forinden afg\u00f8relse tr\u00e6ffes, yder kommunalbestyrelsen efter konkret vurdering hj\u00e6lp og vejledning med henblik p\u00e5, at personen bliver i stand\ntil at tilg\u00e5 sin post i Digital Post i stedet for at blive\nfritaget.\nStk. 2. Hvis betingelserne for fritagelse er opfyldt,\njf. \u00a7\u00a7 3-5, tr\u00e6ffer kommunalbestyrelsen afg\u00f8relse om\nfritagelse af personen. Fritagelsen registreres elektronisk i Digital Post. Afg\u00f8relsen om registrering af\nfritagelsen meddeles personen eller dennes repr\u00e6sentant.\nStk. 3. Hvis betingelserne for fritagelse ikke er\nopfyldt, meddeler kommunalbestyrelsen afslag p\u00e5\nanmodningen om fritagelse, som meddeles personen eller dennes repr\u00e6sentant. Afslaget meddeles\nskriftligt p\u00e5 beg\u00e6ring.\nStk. 4. Kommunalbestyrelsens afg\u00f8relser efter\nstk. 2 og 3 kan ikke indbringes for anden administrativ myndighed.\nFritagelsens varighed\n\u00a7 7. En fritagelse har virkning fra registreringsdatoen og g\u00e6lder tidsubegr\u00e6nset.\nKLE 23.15.15G01 FD 001L (10\/2017)\n\nUdarbejdet af Digitaliseringsstyrelsen. Godkendt af KL.\n\nSide 2 af 3\n\n\fKapitel 3\nU\u00e5bnet post\n\u00a7 9. Hvis der p\u00e5 tidspunktet for registrering af en fritagelse fra tilslutning til Digital Post, jf. \u00a7 7, er u\u00e5bnet\npost i den fritagne persons digitale postkasse, oplyser kommunalbestyrelsen den p\u00e5g\u00e6ldende herom.\nKommunalbestyrelsen har ikke adgang til personens\ndigitale postkasse og kan s\u00e5ledes ikke oplyse omfanget af u\u00e5bnet post, dets indhold eller hvilke myndigheder, der har afsendt digital post til personen.\nStk. 2. Hvis personen eller dennes repr\u00e6sentant\nfrems\u00e6tter \u00f8nske herom, s\u00f8rger kommunalbestyrelsen for, at den u\u00e5bnede post bliver sendt videre til\npersonens folkeregisteradresse via en fjernprintl\u00f8sning. For personer, der er omfattet af \u00a7 12, stk. 4 eller\n5, sendes den u\u00e5bnede post til den adresse, som\npersonen oplyser.\nPost til fysiske personer, der ikke er tilsluttet Digital Post\n\u00a7 10. Ved afsendelse af post til Digital Post modtager offentlige afsendere automatisk oplysning om,\nhvilke personer der er tilsluttet Digital Post. Hvis en\nperson ikke er tilsluttet Digital Post, skal afsenderen\ns\u00f8rge for, at posten sendes til den p\u00e5g\u00e6ldende som\npapirpost eller p\u00e5 anden vis.\n\nKapitel 4\nFrivillig tilslutning af fysiske personer, der ikke\ner tilsluttet Digital Post\n\u00a7 11. En person, der er fritaget fra obligatorisk tilslutning til Digital Post, kan frivilligt tilslutte sig Digital\nPost ved at logge ind i postl\u00f8sningen med den digitale signatur, der giver adgang til postl\u00f8sningen, og\ntilmelde sig.\nStk. 2. En persons tilslutning efter stk. 1 medf\u00f8rer, at\nfritagelsen bortfalder.\nStk. 3. Hvis den p\u00e5g\u00e6ldende p\u00e5 tidspunktet efter\nden frivillige tilslutning \u00f8nsker fritagelse, skal anmodning om fritagelse indgives p\u00e5 ny. Anmodningen indgives og behandles efter reglerne i \u00a7\u00a7 3-7, jf. dog \u00a7 11,\nstk. 4.\n\nStk. 4. Indtil den 1. november 2014 kan en person,\nsom er omfattet af reglerne om obligatorisk tilslutning, jf. \u00a7 3, stk. 1 i lov om Offentlig Digital Post, frivilligt tilslutte sig Digital Post, hvis den p\u00e5g\u00e6ldende er\ni besiddelse af en digital signatur, der giver adgang\ntil postl\u00f8sningen. Den p\u00e5g\u00e6ldende kan tilbagekalde\nsin frivillige tilslutning til postl\u00f8sningen indtil den 1.\nnovember 2014. Herefter bliver den p\u00e5g\u00e6ldende\nomfattet af den obligatoriske tilslutning, medmindre\nden p\u00e5g\u00e6ldende fritages fra tilslutningen.\n\u00a7 12. En fysisk person, der er 15 \u00e5r eller derover,\nog som ikke har bop\u00e6l eller fast ophold i Danmark,\nkan frivilligt tilslutte sig Digital Post ved at logge ind i\npostl\u00f8sningen og tilmelde sig, hvis den p\u00e5g\u00e6ldende\ner tildelt personnummer og er i besiddelse af en digital signatur, der giver adgang til l\u00f8sningen.\nStk. 2. Tilslutningen er bindende, medmindre den\np\u00e5g\u00e6ldende fritages fra tilslutningen. Indtil den 1.\nnovember 2014 kan den p\u00e5g\u00e6ldende dog v\u00e6lge at\ntilbagekalde sin tilslutning til postl\u00f8sningen.\nStk. 3. Hvis den fysiske person \u00f8nsker fritagelse,\njf. stk. 2, 1. pkt., skal anmodning om fritagelse indgives p\u00e5 ny. Anmodningen indgives og behandles efter\nreglerne i \u00a7\u00a7 3-7, medmindre den p\u00e5g\u00e6ldende har\nophold i udlandet, eller der foreligger andre ganske\ns\u00e6rlige forhold. I s\u00e5danne tilf\u00e6lde kan kommunalbestyrelsen i den kommune, hvor den p\u00e5g\u00e6ldende\nsenest har v\u00e6ret folkeregistreret, tillade, at anmodning om fritagelse indgives digitalt eller pr. brevpost\ntil den p\u00e5g\u00e6ldende kommunalbestyrelse.\nStk. 4. Hvis den p\u00e5g\u00e6ldende ikke har v\u00e6ret folkeregistreret i Danmark, indgives anmodningen om\nfritagelse digitalt eller pr. brevpost til Digitaliseringsstyrelsen efter styrelsens n\u00e6rmere bestemmelse.\nStk. 5. Bestemmelserne i stk. 3, 2. og 3. pkt. finder\ntilsvarende anvendelse ved anmodning om fritagelse\naf en fysisk person, der ikke l\u00e6ngere har bop\u00e6l eller\nfast ophold i Danmark.\n\nKLE 23.15.15G01 FD 001L (10\/2017)\nUdarbejdet af Digitaliseringsstyrelsen. Godkendt af KL.\n\nSide 3 af 3\n\n\f"}