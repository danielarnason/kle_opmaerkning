{"classes":[{"id":"27.33.04","title":""}],"title":"","text":"Oplyses ved henvendelse\nDato\n\nKLE 27.33.04G01 \u2022 Sagsidentifikation\n\nMeddelelse i anledning af\nans\u00f8gning om plejetilladelse\n\n5 708410 033490\n\nFor\u00e6ldremyndighedsindehaverens navn og adresse\n\nAns\u00f8gers navn\n\nAdresse\n\nhar s\u00f8gt om plejetilladelse til\nBarnets navn\/b\u00f8rnenes navne\n\nPersonnummer\n\nDer henvises i \u00f8vrigt til uddrag af serviceloven, der er optrykt p\u00e5 side 2 og 3.\nOpm\u00e6rksomheden henledes s\u00e6rligt p\u00e5 \u00a7 78, stk. 4, om b\u00f8rn og unge-udvalgets mulighed for at\nforhindre flytning eller hjemtagelse fra en privat familiepleje.\n\u00d8nskes der yderligere oplysninger eller r\u00e5d og vejledning, kan der ske henvendelse til kommunen.\nVenlig hilsen\n\nBU 702 (04\/2016)\nUdarbejdet af KL\nSide 1 af 3\n\n\fUddrag af lovbek.nr. 1284 af 17. november 2015\nom social service (serviceloven)\nInddragelse af familie og netv\u00e6rk\n\u00a7 47. Kommunalbestyrelsen skal overveje, hvordan der\nkan ske en systematisk inddragelse af familie og netv\u00e6rk.\n\u00a7 53. Samtykke fra for\u00e6ldremyndighedens indehaver og\nden unge, der er fyldt 15 \u00e5r, til en afg\u00f8relse efter \u00a7 52,\nstk. 3, nr. 7, skal omfatte form\u00e5let med anbringelsen, jf.\n\u00a7 140, stk. 3, 1. pkt.\nAnbringelsessteder for b\u00f8rn og unge\n\u00a7 66a. Plejefamilier og kommunale plejefamilier for b\u00f8rn\nog unge, jf. \u00a7 66, stk. 1, nr. 1 og 2, skal v\u00e6re godkendt\n1) som generelt egnede af den kommunalbestyrelse, der\nhar ansvaret for socialtilsyn for det geografiske omr\u00e5de,\nhvor plejefamilien bor, jf. \u00a7\u00a7 2 og 5 i lov om socialtilsyn,\neller\n2) som konkret egnede i forhold til et eller flere n\u00e6rmere\nangivne b\u00f8rn eller unge af den anbringende kommune.\nStk. 2. Netv\u00e6rksplejefamilier skal v\u00e6re godkendt som\nkonkret egnede i forhold til et bestemt barn eller en\nbestemt ung af kommunalbestyrelsen i den anbringende\nkommune. Netv\u00e6rksplejefamilier skal have d\u00e6kket deres\nomkostninger i forbindelse med barnets eller den unges\nophold og kan efter en konkret vurdering f\u00e5 hel eller delvis\nhj\u00e6lp til d\u00e6kning af tabt arbejdsfortjeneste.\nStk. 3. Den kommunalbestyrelse, der godkender plejefamilien som konkret egnet, jf. stk. 1, nr. 2, og stk. 2, skal\ni forbindelse med godkendelsen tilbyde plejefamilien et\nkursus i at v\u00e6re plejefamilie.\nStk. 4. N\u00e5r der er truffet afg\u00f8relse om at anbringe et barn\neller en ung i en plejefamilie, en kommunal plejefamilie\neller en netv\u00e6rksplejefamilie, jf. \u00a7 66, stk. 1, nr. 1-3, skal\nden kommunalbestyrelse, som har pligt til at yde hj\u00e6lp\ntil barnet eller den unge efter reglerne i kapitel 11 og 12,\nsikre, at plejefamilien under anbringelsen l\u00f8bende gennemf\u00f8rer den forn\u00f8dne efteruddannelse. Kommunalbestyrelsen skal endvidere sikre den forn\u00f8dne supervision i\noverensstemmelse med plejeopgavens omfang.\nStk. 5. Kommunalbestyrelsen skal tilbyde den forn\u00f8dne\nfaglige st\u00f8tte til\n1) netv\u00e6rksplejefamilier i overensstemmelse med plejeopgavens omfang og\n2) familier, der har adopteret et barn eller en ung, der tidligere har v\u00e6ret anbragt i pleje i familien.\nStk. 6. Egne v\u00e6relser, kollegier eller kollegielignende\nopholdssteder, hvor den unge selv r\u00e5der over sin egen\nbolig, jf. \u00a7 66, stk.1, nr. 4, skal v\u00e6re godkendt som konkret\negnede i forhold til den p\u00e5g\u00e6ldende unge af kommunalbestyrelsen i den anbringende kommune.\nStk. 7. Kommunalbestyrelsens afg\u00f8relser efter stk. 1,\nnr. 2, og stk. 2, 2. pkt., kan p\u00e5klages efter reglerne i kapitel\n10 i lov om retssikkerhed og administration p\u00e5 det sociale\nomr\u00e5de. Afg\u00f8relser efter stk. 2, 1. pkt., og stk. 6 kan ikke\nindbringes for anden administrativ myndighed.\nStk. 8. Social- og indenrigsministeren kan fasts\u00e6tte n\u00e6rmere regler om godkendelse af og tilsyn med plejefamilier,\nkommunale plejefamilier, netv\u00e6rksplejefamilier og egne\nv\u00e6relser m.v., jf. stk. 1, 2 og 6, om grunduddannelse og\nsupervision til og efteruddannelse af plejefamilier, kommunale plejefamilier og netv\u00e6rksplejefamilier, om faglig\nst\u00f8tte til netv\u00e6rksplejefamilier og familier, der har adopteret et barn eller en ung, der tidligere har v\u00e6ret anbragt\ni pleje i familien, jf. stk. 3-5, og om godtg\u00f8relse for netv\u00e6rksplejefamilier.\n\nKommunens opgaver under anbringelsen\n\u00a7 69. I det omfang det m\u00e5 anses for n\u00f8dvendigt under\nhensynet til form\u00e5let med anbringelsen, skal kommunalbestyrelsen p\u00e5 baggrund af det l\u00f8bende tilsyn med\nbarnet eller den unge p\u00e5 anbringelsesstedet, jf. \u00a7 70,\nstk. 2, og \u00a7 148, tr\u00e6ffe afg\u00f8relse om \u00e6ndret anbringelsessted, behandling, uddannelse m.v. under opholdet.\nStk. 2. Kommunalbestyrelsens afg\u00f8relse om \u00e6ndring af\nanbringelsessted kr\u00e6ver samtykke fra for\u00e6ldremyndighedsindehaveren og den unge, der er fyldt 12 \u00e5r, jf. dog\nstk. 3.\nStk. 3. Kan samtykke til \u00e6ndret anbringelsessted ikke\nopn\u00e5s, jf. stk. 2, skal b\u00f8rn og unge-udvalget tr\u00e6ffe afg\u00f8relse\nom \u00e6ndring af anbringelsessted. Ved afg\u00f8relsen skal b\u00f8rn\nog unge-udvalget under hensyn til form\u00e5let med anbringelsen og barnets eller den unges behov for kontinuitet i\nopv\u00e6ksten vurdere, om barnets eller den unges behov for\nst\u00f8tte bedst im\u00f8dekommes ved en \u00e6ndring af anbringelsessted. Afg\u00f8relse om valg af konkret anbringelsessted\ntr\u00e6ffes herefter af kommunalbestyrelsen, jf. \u00a7 68b, stk. 1.\nStk. 4. Til brug for b\u00f8rn og unge-udvalgets afg\u00f8relse om\n\u00e6ndring af anbringelsessted, jf. stk. 3, skal kommunalbestyrelsen udarbejde en indstilling, der indeholder\n1) den seneste handleplan, jf. \u00a7 140,\n2) barnets eller den unges holdning til \u00e6ndringen af\nanbringelsesstedet, jf. \u00a7 48,\n3) en beskrivelse af, hvorvidt supplerende st\u00f8tte til barnet\neller den unge, jf. \u00a7 52, stk. 3, nr. 9, under fortsat ophold\np\u00e5 det aktuelle anbringelsessted kan im\u00f8dekomme barnets eller den unges behov for st\u00f8tte,\n4) en beskrivelse af et nyt anbringelsessteds forventede\negnethed til at im\u00f8dekomme barnets eller den unges\nbehov for st\u00f8tte og for n\u00e6re og stabile voksenrelationer,\n5) en udtalelse fra det aktuelle anbringelsessted, jf. stk. 5,\nog\n6) \u00f8vrige n\u00f8dvendige oplysninger.\nStk. 5. Kommunalbestyrelsen skal, inden der tr\u00e6ffes afg\u00f8relse om \u00e6ndret samv\u00e6r samt afg\u00f8relse om hjemgivelse\neller \u00e6ndret anbringelsessted, indhente udtalelse fra det\naktuelle anbringelsessted til belysning af sagen.\n\u00a7 70. Kommunalbestyrelsen skal senest 3 m\u00e5neder efter,\nat der er iv\u00e6rksat en foranstaltning over for barnet, den\nunge eller de vordende for\u00e6ldre, vurdere, om indsatsen\nskal \u00e6ndres, og om handleplanen, jf. \u00a7 140, skal revideres.\nKommunalbestyrelsen skal herefter med h\u00f8jst 6 m\u00e5neders\nmellemrum foretage en s\u00e5dan vurdering. Afg\u00f8relse om\nrevision af handleplanen tr\u00e6ffes s\u00e5 vidt muligt med samtykke fra for\u00e6ldremyndighedsindehaveren og den unge,\nder er fyldt 15 \u00e5r.\nStk. 2. Ved anbringelse uden for hjemmet skal vurderingen af indsatsen efter stk. 1 og af behovet for revision af\nhandleplanen ske p\u00e5 baggrund af det l\u00f8bende tilsyn med\nbarnet eller den unge, jf. \u00a7 148, stk. 1, og efter kontakt\nmed for\u00e6ldremyndighedsindehaveren. Tilsynet efter \u00a7 148,\nstk. 1, skal omfatte mindst to \u00e5rlige tilsynsbes\u00f8g p\u00e5 anbringelsesstedet, hvor kommunen taler med barnet eller den\nunge. Samtalen skal s\u00e5 vidt muligt finde sted uden tilstedev\u00e6relse af ansatte fra anbringelsesstedet. Vurderingen\nskal omfatte en stillingtagen til, hvorvidt andre forhold end\nde hidtil beskrevne, jf. \u00a7 140, er relevante, og i s\u00e5 fald skal\ndisse indg\u00e5 i en revideret handleplan.\nStk. 3-4. (Udeladt).\n\nBU 702 (04\/2016)\nUdarbejdet af KL\n\nSide 2 af 3\n\n\fSamv\u00e6r og kontakt\n\u00a7 71. Barnet eller den unge har ret til samv\u00e6r og kontakt med for\u00e6ldre og netv\u00e6rk, herunder s\u00f8skende, bedstefor\u00e6ldre, \u00f8vrige familiemedlemmer, venner m.v. under\nanbringelsen uden for hjemmet. Kommunalbestyrelsen\nskal under hensyntagen til barnets eller den unges bedste\nog under hensyntagen til beskyttelsen af barnets eller den\nunges sundhed og udvikling og beskyttelsen af barnet eller\nden unge mod overgreb s\u00f8rge for, at forbindelsen mellem\nbarnet eller den unge og for\u00e6ldrene og netv\u00e6rket holdes\nved lige. Ved tilrettel\u00e6ggelse af samv\u00e6ret, skal der l\u00e6gges\nv\u00e6gt p\u00e5, at barnet eller den unge ogs\u00e5 p\u00e5 l\u00e6ngere sigt har\nmulighed for at skabe og bevare n\u00e6re relationer til for\u00e6ldre\nog netv\u00e6rket. Kommunalbestyrelsen har i den forbindelse\npligt til at sikre, at for\u00e6ldrene f\u00e5r information om barnets\nhverdag, og til at bidrage til et godt samarbejde mellem for\u00e6ldrene og anbringelsesstedet. En ret til samv\u00e6r og kontakt, der er aftalt mellem for\u00e6ldrene eller er fastsat i medf\u00f8r\naf for\u00e6ldreansvarsloven, opretholdes under barnets eller\nden unges anbringelse uden for hjemmet, men kan reguleres eller midlertidigt oph\u00e6ves efter reglerne i stk. 2-5.\nStk. 2. Kommunalbestyrelsen skal om forn\u00f8dent tr\u00e6ffe\nafg\u00f8relse om omfanget og ud\u00f8velsen af samv\u00e6ret og kontakten og kan fasts\u00e6tte n\u00e6rmere vilk\u00e5r for samv\u00e6ret og\nkontakten. Ved afg\u00f8relsen l\u00e6gges s\u00e6rlig v\u00e6gt p\u00e5 hensynet til barnet eller den unge og form\u00e5let med anbringelsen.\nDer kan ikke efter 1. pkt. tr\u00e6ffes afg\u00f8relser, som medf\u00f8rer, at samv\u00e6r og kontakt kun m\u00e5 finde sted mindre end\nen gang om m\u00e5neden. En s\u00e5dan afg\u00f8relse sidestilles med\nen afbrydelse af forbindelsen og skal tr\u00e6ffes af b\u00f8rn og\nunge-udvalget efter stk. 3 og 4. Kommunalbestyrelsen kan\nmed samtykke fra for\u00e6ldremyndighedens indehaver og den\nunge, der er fyldt 15 \u00e5r, tr\u00e6ffe afg\u00f8relse om, at samv\u00e6ret\nmellem for\u00e6ldre og barnet eller den unge skal st\u00f8ttes ved,\nat der er en tredje person til stede.\nStk. 3. N\u00e5r det er n\u00f8dvendigt af hensyn til barnets eller\nden unges sundhed eller udvikling, kan b\u00f8rn og unge-udvalget for en bestemt periode tr\u00e6ffe afg\u00f8relse om, at samv\u00e6r\nkun m\u00e5 foreg\u00e5 under tilstedev\u00e6relse af en repr\u00e6sentant for\nkommunen. Under de samme betingelser og ligeledes for\nen bestemt periode kan der tr\u00e6ffes afg\u00f8relse om at afbryde\nforbindelsen i form af samv\u00e6r eller brev-, mail- eller telefonforbindelse mellem for\u00e6ldrene eller netv\u00e6rket og barnet\neller den unge, ligesom der kan tr\u00e6ffes afg\u00f8relse om, at\nbarnets eller den unges anbringelsessted ikke m\u00e5 oplyses\nover for for\u00e6ldrene eller netv\u00e6rket.\nStk. 4-8 (Udeladt).\nPrivat d\u00f8gnpleje\n\u00a7 78. Ingen m\u00e5 modtage et barn under 14 \u00e5r til d\u00f8gnophold i privat familiepleje i en sammenh\u00e6ngende periode ud\nover 3 m\u00e5neder uden at have tilladelse dertil fra kommunalbestyrelsen i den stedlige kommune.\nStk. 2. Plejetilladelse kan kun udstedes, n\u00e5r det efter en\nunders\u00f8gelse af familieplejen m\u00e5 antages, at opholdet vil\nv\u00e6re til gavn for barnet. Ved udstedelse af plejetilladelse\nskal kommunen g\u00f8re for\u00e6ldremyndighedens indehaver\nopm\u00e6rksom p\u00e5 bestemmelserne i stk. 4.\nStk. 3. Det p\u00e5hviler for\u00e6ldremyndighedens indehaver at\nsikre sig, at plejehjemmet har forn\u00f8den plejetilladelse.\nStk. 4. B\u00f8rn og unge-udvalget i for\u00e6ldremyndighedsindehaverens opholdskommune kan efter beg\u00e6ring af plejefor\u00e6ldrene eller barnet eller den unge beslutte, at et barn\neller en ung ikke m\u00e5 flyttes eller hjemtages fra en privat\nfamiliepleje, s\u00e5fremt det m\u00e5 antages at skade barnet eller\n\nden unge. Forud for afg\u00f8relsen indhentes en udtalelse fra\nden stedlige kommune.\nStk. 5. En afg\u00f8relse efter stk. 4 kan tr\u00e6ffes forel\u00f8bigt efter\nreglerne i \u00a7 75, n\u00e5r betingelserne herfor er opfyldt.\nStk. 6. Reglerne i stk. 1-5 g\u00e6lder ikke i tilf\u00e6lde, hvor kun\nden ene af for\u00e6ldrene har for\u00e6ldremyndigheden, men\nbarnet eller den unge f\u00e5r d\u00f8gnophold hos den anden af\nfor\u00e6ldrene.\nStk. 7. (Udeladt).\nHandleplaner\n\u00a7 140. Kommunalbestyrelsen skal udarbejde en handleplan, inden der tr\u00e6ffes afg\u00f8relse om foranstaltninger, jf.\n\u00a7\u00a7 52, 76 og 76a. Betyder hensynet til barnet eller den unge,\nat man ikke kan afvente udarbejdelsen af en handleplan, er\nen kortfattet angivelse af form\u00e5let med foranstaltningen tilstr\u00e6kkelig. Det p\u00e5hviler da kommunalbestyrelsen snarest\nmuligt og senest inden 4 m\u00e5neder at opstille en handleplan.\nStk. 2. For unge under 18 \u00e5r med et behandlingskr\u00e6vende\nstofmisbrug skal kommunalbestyrelsen udarbejde en handleplan for den behandling, der skal iv\u00e6rks\u00e6ttes, og for den\nn\u00f8dvendige st\u00f8tte til den unge. Handleplanen udarbejdes i\nsamarbejde med den unge og dennes familie.\nStk. 3. En handleplan skal angive form\u00e5let med indsatsen,\nog hvilken indsats der er n\u00f8dvendig for at opn\u00e5 form\u00e5let.\nHandleplanen skal tage udgangspunkt i resultaterne af den\nb\u00f8rnefaglige unders\u00f8gelse af barnets eller den unges forhold, jf. \u00a7 50. Handleplanen skal i forhold til de problemer,\nder er afd\u00e6kket i unders\u00f8gelsen, indeholde konkrete m\u00e5l i\nforhold til barnets eller den unges trivsel og udvikling i overensstemmelse med det overordnede form\u00e5l med st\u00f8tten, jf.\n\u00a7 46. Herudover skal handleplanen for unge, der er fyldt 16\n\u00e5r, opstille konkrete m\u00e5l for den unges overgang til voksenlivet, herunder i forhold til besk\u00e6ftigelse og uddannelse.\nStk. 4. En handleplan skal endvidere angive indsatsens\nforventede varighed. I sager om anbringelse uden for hjemmet, jf. \u00a7 52, stk. 3, nr. 7, og \u00a7 58, skal en handleplan tillige\nangive, hvilke former for st\u00f8tte der selvst\u00e6ndigt skal iv\u00e6rks\u00e6ttes over for familien i forbindelse med, at barnet eller\nden unge opholder sig uden for hjemmet, og i tiden efter\nbarnets eller den unges hjemgivelse.\nStk. 5. For unge, der er id\u00f8mt en sanktion efter straffelovens \u00a7 74a, skal handleplanen indeholde en konkret\nplan for, hvordan den unge snarest muligt og senest ved\nafslutningen af sanktionen p\u00e5begynder en uddannelse eller\nkommer i besk\u00e6ftigelse.\nStk. 6. Der kan udarbejdes \u00e9n samlet handleplan for flere\nb\u00f8rn i familien. Handleplanen skal i s\u00e5 fald tage h\u00f8jde for\nb\u00f8rnenes individuelle forhold.\nStk. 7. N\u00e5r en handleplan indeb\u00e6rer, at barnet eller den\nunge anbringes p\u00e5 et anbringelsessted efter \u00a7 66 eller visiteres til et behandlingstilbud for stofmisbrugere efter \u00a7 101,\nskal relevante dele af handleplanen udleveres til tilbuddet.\nBetaling\n\u00a7 159. Social- og indenrigsministeren kan fasts\u00e6tte regler\nom, at for\u00e6ldrene og barnet eller den unge betaler for d\u00f8gnopholdet, jf. \u00a7 52, stk. 3, nr. 7. Der kan ikke fasts\u00e6ttes betaling for et d\u00f8gnophold efter \u00a7 52, stk. 3, nr. 7, n\u00e5r der er tale\nom en videref\u00f8relse af en anbringelse efter \u00a7 68a.\n\nBU 702 (04\/2016)\nUdarbejdet af KL\n\nSide 3 af 3\n\n\f"}