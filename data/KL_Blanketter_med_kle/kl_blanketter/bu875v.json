{"classes":[{"id":"27.24.45","title":""}],"title":"","text":"Vejledning til \u201dUnderretning\u201d\nUnderretningspligten er en personlig pligt, der g\u00e6lder\nb\u00e5de for fagpersoner og den almindelige borger. Der er\nforskellige kriterier for, hvorn\u00e5r der skal underrettes alt\nefter, om man er en fagperson eller en almindelig borger.\nF\u00f8rst beskrives fagpersoners sk\u00e6rpede underretningspligt, og dern\u00e6st beskrives den generelle underretningspligt, som omfatter alle borgere. Derefter beskrives\nde regler som er g\u00e6ldende for, hvordan kommunalbestyrelsen skal behandle de underretninger, de modtager.\nEndelig beskrives reglerne om tv\u00e6rkommunal underretningspligt, som g\u00e6lder, n\u00e5r udsatte familier med b\u00f8rn flytter mellem kommuner.\nFagpersoners underretningspligt\nServicelovens \u00a7 153 handler om underretningspligt for\npersoner, der ud\u00f8ver offentlig tjeneste eller offentligt\nhverv, som har pligt til at underrette kommunen, hvis de\nunder ud\u00f8velsen af tjenesten eller hvervet f\u00e5r kendskab til\neller grund til at antage, at et barn eller en ung under 18\n\u00e5r kan have behov for s\u00e6rlig st\u00f8tte, at et barn umiddelbart\nefter f\u00f8dslen kan f\u00e5 behov for s\u00e6rlig st\u00f8tte p\u00e5 grund af de\nvordende for\u00e6ldres forhold, at et barn eller en ung under\n18 \u00e5r kan have behov for s\u00e6rlig st\u00f8tte p\u00e5 grund af barnets\neller den unges ulovlige skolefrav\u00e6r eller undladelse af at\nopfylde undervisningspligten, eller at et barn eller en ung\nunder 18 \u00e5r har v\u00e6ret udsat for overgreb.\nMed \u201ds\u00e6rlig st\u00f8tte\u201d i servicelovens \u00a7 153, stk. 1, sigtes\nprim\u00e6rt til st\u00f8tte efter servicelovens kapitel 11 om s\u00e6rlig\nst\u00f8tte til b\u00f8rn og unge, herunder b\u00f8rn og unge med funktionsneds\u00e6ttelse. Der er s\u00e5ledes ikke som udgangspunkt\nunderretningspligt i situationer, hvor barnets eller den\nunges vanskeligheder har en karakter, som reglerne om\ns\u00e6rlig st\u00f8tte efter servicelovens kapitel 11 ikke tager sigte\np\u00e5 at l\u00f8se. Der vil dermed ikke v\u00e6re underretningspligt,\nhvis der alene er behov for handicapkompenserende\nhj\u00e6lp p\u00e5 grund af barnets eller den unges funktionsneds\u00e6ttelse, s\u00e5fremt hj\u00e6lpen alene gives efter bestemmelser udenfor kapitel 11 i serviceloven. Som et andet\neksempel kan n\u00e6vnes forhold, der alene kan begrunde\nen s\u00e6rlig socialp\u00e6dagogisk indsats efter folkeskolelovens regler. Dette betyder, at fagpersoner i f.eks. dagtilbud eller skole fortsat skal bruge de redskaber, de har i\nnormalsystemet til at afhj\u00e6lpe et givet problem, hvis det\nsk\u00f8nnes at v\u00e6re fyldestg\u00f8rende i forhold til barnets eller\nden unges udvikling. Det er s\u00e5ledes f\u00f8rst n\u00e5r barnet eller\nden unge antages at have behov for s\u00e6rlig st\u00f8tte efter\nservicelovens regler, at underretningspligten indtr\u00e6der,\ndvs. i de tilf\u00e6lde hvor normalsystemets redskaber ikke\nl\u00e6ngere er tilstr\u00e6kkelige. Vurderingen af dette afh\u00e6nger\naf en individuel vurdering i det konkrete tilf\u00e6lde.\nUnderretningspligten indtr\u00e6der efter servicelovens \u00a7 153\nuanset, hvad der er \u00e5rsagen til, at barnet eller den unge\nkan have behov for s\u00e6rlig st\u00f8tte. Der er ikke i den sociale\nlovgivning en opremsning af, hvad der konkret h\u00f8rer\nunder underretningspligten. Omkring b\u00f8rn og unge kan\ndet siges, at underretningspligten omfatter alle de tilf\u00e6lde,\nhvor en offentlig ansat f\u00e5r kendskab til forhold, der giver\ngrund til at antage, at et barn eller en ung har behov for\ns\u00e6rlig st\u00f8tte. Dette kan eksempelvis v\u00e6re tilf\u00e6lde, hvor\nbarnet eller den unge:\n\u2022 har vanskeligheder i forhold til de daglige omgivelser\neksempelvis med at beg\u00e5 sig socialt eller i forhold til at\n\n\u2022\n\n\u2022\n\n\u2022\n\u2022\n\u2022\n\nfastholde sin skolegang, herunder ift. skoleskift, bortvisning, faglige pr\u00e6stationer mv.,\nndlader at opfylde undervisningspligten eller har et\nulovligt skolefrav\u00e6r, som kan give anledning til at\nantage, at barnet eller den unge kan have behov for\ns\u00e6rlig st\u00f8tte,\nuds\u00e6ttes for psykisk eller fysisk overgreb, vanr\u00f8gt,\nomsorgsvigt eller nedv\u00e6rdigende behandling fra for\u00e6ldres eller andre opdrageres side,\nlever under forhold, der bringer dets sundhed eller\nudvikling i fare,\nlever under forhold, der p\u00e5 andre m\u00e5der er utilfredsstillende eller\nhar behov for st\u00f8tte p\u00e5 grund af nedsat fysisk eller psykisk funktionsevne.\n\n5 708410 044618\n\nUnderretningspligt\n\nDerudover g\u00e6lder underretningspligten i alle tilf\u00e6lde,\nhvor en offentlig ansat f\u00e5r kendskab til vordende for\u00e6ldre med vanskeligheder af en karakter, der giver grund\ntil at antage, at barnet efter f\u00f8dslen vil f\u00e5 behov for s\u00e6rlig\nst\u00f8tte. Det kan eksempelvis v\u00e6re tilf\u00e6lde, hvor:\n\u2022 den ene eller begge vordende for\u00e6ldre er meget unge\nog har sv\u00e6rt ved at tage vare p\u00e5 deres eget liv,\n\u2022 den ene eller begge vordende for\u00e6ldre er misbrugere\neller psykisk syge,\n\u2022 den ene eller begge vordende for\u00e6ldre af andre \u00e5rsager har sv\u00e6rt ved at tage vare p\u00e5 sig selv, og m\u00e5 formodes at have vanskeligt ved at drage tilstr\u00e6kkelig\nomsorg for et barn.\nUnderretningspligten er ikke betinget af, at der er tale om\nomsorgsvigt, fysisk eller psykisk overgreb eller lignende\nsituationer. Det er tilstr\u00e6kkeligt, at barnet eller den unge\neller de vordende for\u00e6ldre har vanskeligheder, som den\np\u00e5g\u00e6ldende fagperson ikke selv kan g\u00f8re noget ved. I\ndisse tilf\u00e6lde skal de sociale myndigheder inddrages\nmed det samme.\nDen, der underretter, skal ikke foretage en vurdering af,\nom barnet eller den unge vil kunne opn\u00e5 s\u00e6rlig st\u00f8tte\nefter servicelovens kapitel 11. Denne vurdering foretages\naf kommunalbestyrelsen. Dermed understreges det ogs\u00e5,\nat det er kommunalbestyrelsens ansvar at vurdere, hvorvidt det m\u00e5 antages, at et barn eller en ung tr\u00e6nger til\ns\u00e6rlig st\u00f8tte, s\u00e5ledes at der skal igangs\u00e6ttes en b\u00f8rnefaglig unders\u00f8gelse jf. \u00a7 50.\nEfter servicelovens \u00a7 153, stk. 1, indtr\u00e6der underretningspligten, n\u00e5r den p\u00e5g\u00e6ldende f\u00e5r kendskab til eller grund\ntil at antage, at et barn eller en ung under 18 \u00e5r kan have\nbehov for s\u00e6rlig st\u00f8tte, at et barn umiddelbart efter f\u00f8dslen kan f\u00e5 behov for s\u00e6rlig st\u00f8tte p\u00e5 grund af de vordende for\u00e6ldres forhold, at et barn eller en ung under 18\n\u00e5r kan have behov for s\u00e6rlig st\u00f8tte p\u00e5 grund af barnets\neller den unges ulovlige skolefrav\u00e6r eller undladelse af at\nopfylde undervisningspligten, eller at et barn eller en ung\nunder 18 \u00e5r har v\u00e6ret udsat for overgreb.\nDer stilles ikke krav til, at den p\u00e5g\u00e6ldende fagperson har\net kendskab til barnets eller den unges forhold. Derimod\nskal der v\u00e6re tale om en antagelse, der er sagligt begrundet i barnets eller den unges forhold, og som har givet\ngrund til bekymring for barnets eller den unges udvikling\neller sundhed. En s\u00e5dan antagelse kan s\u00e5ledes f\u00f8re til en\nbekymring for, om barnet eller den unge kan have behov\nfor s\u00e6rlig st\u00f8tte.\nHvis der er tale om vanskeligheder, der har en karakter,\nsom reglerne i servicelovens kapitel 11 sigter p\u00e5 at l\u00f8se,\nKLE 27.24.45G01 BU 875V (05\/2018)\n\nUdarbejdet af KL\n\nSide 1 af 4\n\n\fvil der efter \u00a7 153 v\u00e6re underretningspligt. Det g\u00e6lder\nuanset at den, der underretter, har mulighed for og fortsat kan benytte de redskaber, som findes inden for vedkommendes regi. Det betyder f.eks., at skolen fortsat kan\ns\u00f8ge dialog med for\u00e6ldre og tilbyde specialundervisning,\nselvom socialforvaltningen er underrettet om barnets eller\nden unges problemer.\nDer kan forekomme tilf\u00e6lde, hvor ens bekymring ang\u00e5r\ns\u00e5 alvorlige forhold, at det er n\u00f8dvendigt at inddrage de\nsociale myndigheder hurtigt. I situationer, hvor man som\nfagperson f\u00e5r mistanke om, at et barn er udsat for psykisk\neller fysisk vold, seksuelt misbrug eller anden alvorlig\nomsorgssvigt (f.eks. ift. hygiejne, ern\u00e6ring, sygdomspleje\neller andre basale forhold) b\u00f8r der s\u00e5ledes altid straks ske\nen underretning til kommunens sociale myndigheder.\nHvilke fagpersoner har underretningspligt?\nUnderretningspligten i \u00a7 153 p\u00e5hviler alle offentligt ansatte\nog andre med offentlige hverv.\nMed \u201dpersoner, der ud\u00f8ver offentlig tjeneste\u201d sigtes til\npersoner, som er ansat til at udfylde offentlige opgaver\np\u00e5 vegne af offentlige myndigheder (f.eks. statslige myndigheder, dvs. ministerier, direktorater, politi og domstole,\nog kommunale forvaltninger), som ud\u00f8ver deres virksomhed i henhold til lovregler eller bestemmelser, der er\nfastsat med hjemmel i lov. Der kan f.eks. v\u00e6re tale om\nskolel\u00e6rere eller p\u00e6dagoger, som er ansatte i dagtilbud,\nsundhedsplejersker, den kommunale tandpleje og ansatte\np\u00e5 sygehuse og hospitaler. Pligten p\u00e5hviler ogs\u00e5 ansatte\ni andre dele af den kommunale forvaltning samt ansatte\nved statsforvaltningerne, der eksempelvis i forbindelse\nmed behandlingen af en sag om for\u00e6ldremyndighed eller\nsamv\u00e6r f\u00e5r kendskab til, at et barn eller en ung kan have\nbehov for s\u00e6rlig st\u00f8tte.\nMed \u201dpersoner, der ud\u00f8ver offentligt erhverv\u201d sigtes til personer, som ikke er ansat til at udfylde offentlig tjeneste,\nmen som i kraft af deres erhverv ud\u00f8ver tjeneste for en\noffentlig myndighed, som medf\u00f8rer visse handlebef\u00f8jelser udadtil. Der kan f.eks. v\u00e6re tale om en privatansat\nl\u00e6ge, der efter anmodning tilser en beboer p\u00e5 et kvindekrise-center. Underretningspligten omfatter derudover\nbl.a. ansatte ved frie grundskoler og frie kostskoler, dagpasningstilbud, der er drevet som selvejende institutioner\nsamt opholdssteder, krisecentre, familiepleje, pr\u00e6ster i\nfolkekirken og behandlingstilbud og andre private tilbud,\nder for det offentlige udf\u00f8rer opgaver rettet mod personer\nmed sociale eller andre s\u00e6rlige problemer.\nRetningslinjer for at foretage en underretning\nUnderretningspligten er en personlig pligt. Enhver er\ns\u00e5ledes ansvarlig for at reagere og handle p\u00e5 sin egen\nbekymring, hvis man bliver bekendt med et barn, som kan\nhave brug for hj\u00e6lp. Man har dermed som enkeltperson\npligt til at kontakte kommunens sociale myndigheder og\nvideregive sin bekymring for barnet eller den unge.\nDet er et kommunalt anliggende at udarbejde de procedurer for h\u00e5ndtering af underretninger, som man \u00f8nsker\ninternt i kommunen. Mange kommuner har vejledninger og\nretningslinjer for, hvordan man som fagperson b\u00f8r h\u00e5ndtere en situation, hvor man vil foretage en underretning til\nkommunens sociale myndigheder. Disse vejledninger og\nretningslinjer vil ofte fremg\u00e5 af den sammenh\u00e6ngende\nb\u00f8rnepolitik, som kommunalbestyrelsen har pligt til at\nudarbejde efter servicelovens \u00a7 19. L\u00e6s herom i punkt\n\n18ff i denne vejledning.\nI nogle kommuner har forvaltningen fastsat en procedure for underretning, der medf\u00f8rer at en underretning\naltid skal g\u00e5 gennem skolens eller institutionens ledelse,\ns\u00e5ledes at lederen p\u00e5 skolen, institutionen m.v. er den,\nder i alle tilf\u00e6lde kontakter og underretter de sociale\nmyndigheder. S\u00e5danne aftaler og procedurer er ofte hensigtsm\u00e6ssige, men man skal v\u00e6re opm\u00e6rksom p\u00e5, at\nde ikke fritager den enkelte fagperson for et ansvar, hvis\nlederen v\u00e6lger ikke at underrette kommunalbestyrelsen.\nUnderretningspligten m\u00e5 s\u00e5ledes aldrig tilsides\u00e6ttes.\nDet er strafbart ikke at overholde sin underretningspligt.\nDette f\u00f8lger af straffelovens \u00a7 156, som lyder, at n\u00e5r en\nperson, som virker i offentlig tjeneste eller hverv, n\u00e6gter\neller undlader at opfylde sin pligt, som tjenesten eller\nhvervet medf\u00f8rer, eller at efterkomme lovlig tjenstlig\nbefaling, straffes han\/hun med b\u00f8de eller f\u00e6ngsel indtil\nfire m\u00e5neder. Straffen kan i s\u00e6rlige tilf\u00e6lde forh\u00f8jes, hvis\nden p\u00e5g\u00e6ldende tidligere er fundet skyldig i en efter det\nfyldte 18. \u00e5r beg\u00e5et strafbar handling.\nUnderretning ved mistanke om seksuelle eller fysiske\novergreb\nEfter servicelovens \u00a7 153, stk. 1, skal personer, der\nud\u00f8ver offentlig tjeneste eller offentligt hverv underrette\nkommunen, hvis de under ud\u00f8velsen af tjenesten eller\nhvervet f\u00e5r kendskab til eller grund til at antage, at et barn\neller en ung under 18 \u00e5r er udsat for overgreb. Bestemmelsen indeb\u00e6rer en s\u00e6rlig regulering af den underretningspligt, der ellers f\u00f8lger af den almindelige regel i\n\u00a7 153, stk. 1,. Form\u00e5let er at understrege vigtigheden af, at\nkommunalbestyrelsen s\u00e5 hurtigt som muligt f\u00e5r mulighed\nfor at gribe ind i de tilf\u00e6lde, hvor der kan v\u00e6re tale om\nvold eller andre overgreb mod et barn eller en ung, da\ndette kan have s\u00e6rligt alvorlige konsekvenser for barnets\nudvikling. Der henvises i den forbindelse tilservicelovens\n\u00a7 155, stk. 2, og 155 a, stk. 2, som indeholder s\u00e6rlige\nregler vedr. kommunalbestyrelsens behandling af underretninger vedr. mistanke om overgreb mod b\u00f8rn.\nMed overgreb henvises til strafbare handlinger mod et\nbarn eller en ung under 18 \u00e5r, som er omfattet af straffelovens kapitel 24-26 ( seksualforbrydelser, forbrydelser\nmod liv og legeme samt forbrydelser mod den personlige\nfrihed) samt straffelovens \u00a7 210 og \u00a7 213.\nUnderretningspligten g\u00e6lder i forhold til overgreb mod\nbarnet eller den unge, der finder sted p\u00e5 vedkommendes\ns\u00e6dvanlige opholdssted, herunder i hjemmet eller p\u00e5 en\ninstitution beg\u00e5et af personer, som barnet eller den unge\ns\u00e6dvanligvis omgiver sig med p\u00e5 dette sted. Den g\u00e6lder\nogs\u00e5 i forhold til overgreb, der sker i omgivelser, hvor\nbarnet eller den unge tilf\u00e6ldigvis har sin gang, og hvor\ngerningsmanden ikke er en person, som barnet eller den\nunge s\u00e6dvanligvis omgiver sig med.\nEr der reel og kvalificeret mistanke om, at et barn bliver\nseksuelt misbrugt, udsat for vold eller andre fysiske overgreb, b\u00f8r underretteren i samarbejde med den kommunale forvaltning ligeledes rette henvendelse til politiet.\nPolitiet f\u00e5r herved mulighed for at efterforske sagen. Der\nhenvises i \u00f8vrigt til punkt 294 ff. om samarbejde mellem\npoliti og kommune samt til kapitel 27 om indsatsen i de\nregionale \u201cB\u00f8rnehuse\u201d over for b\u00f8rn og unge, som er\nudsat for overgreb.\nDet er is\u00e6r personalet i institutioner, skoler, den kommunale forvaltning og p\u00e5 anbringelsesstederne, som\nKLE 27.24.45G01 BU 875V (05\/2018)\n\nUdarbejdet af KL\n\nSide 2 af 4\n\n\fskal v\u00e6re s\u00e6rligt opm\u00e6rksom p\u00e5 tilf\u00e6lde, hvor der er\nmistanke om seksuelle eller fysiske overgreb mod b\u00f8rn\nog unge, herunder hvis der er unge, der har en uhensigtsm\u00e6ssig seksuel adf\u00e6rd, s\u00e5 der kan tr\u00e6ffes de\nforn\u00f8dne foranstaltninger til beskyttelse af barnet eller\nden unge. Den s\u00e6rlige opm\u00e6rksomhed skal ligeledes\nrettes mod seksuelle overgreb, n\u00e5r barnet er anbragt.\nAlle kommunalbestyrelser skal udarbejde skriftlige beredskaber til sikring af forebyggelse, tidlig opsporing og\nbehandling af sager, hvor der er viden eller mistanke om,\nat et barn eller en ung har v\u00e6ret udsat for overgreb. For\nn\u00e6rmere herom se punkt 30-34 i kapitel 1.\nUnderretning ved manglende opfyldelse af undervisningspligten eller ved ulovligt skolefrav\u00e6r\nEfter servicelovens \u00a7 153, stk. 1, skal personer, der\nud\u00f8ver offentlig tjeneste eller offentligt hverv underrette\nkommunen, hvis de under ud\u00f8velsen af tjenesten eller\nhvervet f\u00e5r kendskab til eller grund til at antage, at et barn\neller en ung under 18 \u00e5r undlader at opfylde undervisningspligten eller har et ulovligt skolefrav\u00e6r. Det betyder,\nat underretningspligten indeb\u00e6rer en s\u00e6rlig regulering\naf pligten til at underrette, n\u00e5r dette er tilf\u00e6ldet. Form\u00e5let\ner at understrege, at et bekymrende ulovligt skolefrav\u00e6r\nkan indikere, at der er vanskeligheder i barnets eller den\nunges forhold, som servicelovens regler om st\u00f8tte til\nudsatte b\u00f8rn og unge og deres familier tager sigte p\u00e5 at\nl\u00f8se.\nUlovligt skolefrav\u00e6r betegner de tilf\u00e6lde, hvor eleven har\nmange fors\u00f8mmelser af kortere eller l\u00e6ngere varighed\neller meget lange frav\u00e6rsperioder, som ikke skyldes\nfor eksempel sygdom eller ekstraordin\u00e6r frihed med\nskolelederens tilladelse. Ulovligt skolefrav\u00e6r kan ogs\u00e5\nomfatte tilf\u00e6lde, hvor eleven har meget lange frav\u00e6rsperioder i forbindelse med for eksempel udlandsophold,\nherunder selvbestaltet feriefrav\u00e6r. Langvarigt ulovligt\nskolefrav\u00e6r kan s\u00e5ledes v\u00e6re et tegn p\u00e5, at barnet\neller den unge st\u00e5r over for mere komplekse sociale\nudfordringer, eksempelvis hvis familien er pr\u00e6get af\npsykisk sygdom, misbrug eller andre problemer, som kan\nfor\u00e5rsage, at elevens sundhed og udvikling er i fare og\nsom betyder, at barnet eller den unge har behov for st\u00f8tte\nefter servicelovens regler.\nDer kan imidlertid ogs\u00e5 forekomme tilf\u00e6lde, hvor der\nvil v\u00e6re grund til at underrette kommunalbestyrelsen,\nselvom elevens frav\u00e6r ikke af skolen er kategoriseret\nsom ulovligt frav\u00e6r, men hvor frav\u00e6ret er kategoriseret\nsom frav\u00e6r p\u00e5 grund af elevens sygdom eller lignende.\nDet drejer sig om tilf\u00e6lde, hvor der er grundlag for at\nantage, at elevens sygdom eller lignende skyldes vanskeligheder i barnets eller den unges forhold, som servicelovens regler om st\u00f8tte til udsatte b\u00f8rn og unge og deres\nfamilier, tager sigte p\u00e5 at l\u00f8se. Det drejer sig derimod ikke\nom kortere eller l\u00e6ngere perioder med sygdom, hvor det\ner utvivlsomt, at barnets sygdom ikke skyldes s\u00e5danne\nforhold.\nDet bem\u00e6rkes, at underretningspligten ikke retter sig\nmod problemstillinger, der normalt kan l\u00f8ses i det almindelige skole\/hjem-samarbejde eller ved andre initiativer\nog tiltag fra skolens side som f.eks. problemer med st\u00f8rre\nelevers skolefrav\u00e6r p\u00e5 grund at skoletr\u00e6thed.\nForuden tilf\u00e6lde at ulovligt skolefrav\u00e6r bem\u00e6rkes endvidere, at underretningspligten generelt set ogs\u00e5 omfatter\ntilf\u00e6lde, hvor en elevs hyppige skoleskift giver grund til\n\nat antage, at barnet eller den unge har behov for s\u00e6rlig\nst\u00f8tte. Der henvises i den forbindelse til \u201cUdvalget om mere\nfrit skolevalgs\u201d Notat om evaluering af mere frit skolevalg,\nhvoraf det fremg\u00e5r, at elever, som gentagne gange skifter\nskole uden samtidig at skifte bop\u00e6l, ofte kan have sociale\nproblemer af et omfang der betyder, at eleven har behov\nfor s\u00e6rlig st\u00f8tte. Skolelederne er s\u00e5ledes i disse tilf\u00e6lde\nomfattede af underretningspligten efter \u00a7 153, stk. 1.\nDen endelige vurdering af, hvorvidt ulovligt skolefrav\u00e6r\ner af en karakter og af et omfang, der betyder, at der skal\nforetages en underretning, vil komme an p\u00e5 et konkret\nsk\u00f8n. Det understreges i den forbindelse, at den, der\nunderretter, ikke skal foretage en vurdering af, om barnet\neller den unge vil kunne opn\u00e5 s\u00e6rlig st\u00f8tte, da denne\nvurdering alene er kommunalbestyrelsens ansvar. Underretningspligten g\u00e6lder uanset at den, der underretter, har\nmulighed for fortsat at benytte den bistand, som findes\ninden for skolens regi, herunder eksempelvis st\u00f8tte i regi\naf p\u00e6dagogisk-psykologisk r\u00e5dgivning eller specialundervisning. Skolen skal s\u00e5ledes fortsat varetage dialog\nmed barnets eller den unges for\u00e6ldre, jf. reglerne herom\ni bekendtg\u00f8relse om elevers frav\u00e6r fra undervisningen,\nlov nr. 360 af 19. maj 2004, eller for eksempel tilbyde\nspecialundervisning, uanset at kommunen er underrettet\nom barnets eller den unges eventuelle behov for s\u00e6rlig\nst\u00f8tte. Det bem\u00e6rkes, at det i den forbindelse vil v\u00e6re\nhensigtsm\u00e6ssigt at samarbejde om og koordinere eventuelle samtidige tiltag.\nTavshedspligt og underretning\nMange personer er underlagt regler om tavshedspligt\ni forbindelse med deres arbejde, enten via lovgivning\neller via interne regler. Eksempelvis er l\u00e6ger og folkeskolel\u00e6rere underlagt lovgivning om offentligt ansattes\ntavshedspligt, mens f.eks. pr\u00e6ster i andre trossamfund\nkan v\u00e6re underlagt interne etiske retningslinjer vedr. tavshedspligt. De n\u00e6vnte faggrupper er imidlertid forpligtiget\ntil at underrette kommunen i overensstemmelse med\nservicelovens \u00a7\u00a7 153 og 154, selv i de tilf\u00e6lde hvor de\nif\u00f8lge lov eller andre regler har tavshedspligt. Servicelovens regler om underretning vil s\u00e5ledes altid g\u00e5 forud for\nandre regler om tavshedspligt, fordi underretningspligten\ner fastsat ved lov, og derfor har forrang. Der kan derfor\nikke henvises til f.eks. interne regler om tavshedspligt\nsom begrundelse for ikke at underrette kommunen efter\nserviceloven.\nDen, der underretter, b\u00f8r altid overveje, om familien skal\norienteres om, at underretningen foretages. Det kan v\u00e6re\nen fordel i forhold til det fremtidige samarbejde med familien, at s\u00f8ge at f\u00e5 for\u00e6ldrene til at forst\u00e5, hvorfor man har\nvalgt at underrette. Underretningspligten har dog altid forrang ift. den fare for brud p\u00e5 tillidsforhold, som en underretning kan medf\u00f8re. S\u00e5fremt underretningen drejer sig\nom en mistanke om overgreb beg\u00e5et af en eller begge\nfor\u00e6ldre, m\u00e5 for\u00e6ldrene dog ikke orienteres om underretningen jf. punkt 75 om underretning ved mistanke om\nseksuelle eller fysiske overgreb\nBestemmelsen skal i \u00f8vrigt ses i sammenh\u00e6ng med\nreglerne vedr\u00f8rende lempelse af tavshedspligtsreglerne\nefter servicelovens \u00a7 49a. Heraf fremg\u00e5r, at der kan tages\ninitiativ til at foretage en tv\u00e6rfaglig afklarende samtale om\net konkret barn eller en ung, hvis der foreligger en bekymring om dette barns udvikling. Der henvises til punkt 290\nog 297. Se ogs\u00e5 pjecen \u201cDialog om tidlig indsats - udveksling af oplysninger i det tv\u00e6rfaglige SSD-samarbejde og\nKLE 27.24.45G01 BU 875V (05\/2018)\n\nUdarbejdet af KL\n\nSide 3 af 4\n\n\ffagpersoners underretningspligt\u201d (2011), som kan findes\np\u00e5 www.socialstyrelsen.dk.\nOm reglerne for udveksling af oplysninger i sager, der\nbehandles i regi af b\u00f8rnehuse, henvises til kapitel 27 om\nb\u00f8rnehuse.\nMulighed for at underrette direkte til Ankestyrelsen\nHvis man som fagperson har indgivet en underretning\nom et barn eller en ung til den kommunale forvaltning,\nmen har en oplevelse af at kommunen ikke iv\u00e6rks\u00e6tter foranstaltninger, eller at barnet eller den unge ikke\nf\u00e5r tilstr\u00e6kkelig hj\u00e6lp, da kan der underrettes direkte\ntil Ankestyrelsen. Efter servicelovens \u00a7 65 har Ankestyrelsen mulighed for at p\u00e5l\u00e6gge kommunalbestyrelsen at\nforetage de forn\u00f8dne sagsbehandlingsskridt eller at tr\u00e6ffe\nde forn\u00f8dne afg\u00f8relser, se yderligere herom i kapitel 28.\nOrientering om, hvad underretningen har givet anledning til\nEfter servicelovens \u00a7 155b, stk. 2, skal kommunalbestyrelsen videregive oplysninger til den person, der har\nforetaget underretning efter \u00a7 153, om hvorvidt underretningen har givet kommunen anledning til unders\u00f8gelser\neller foranstaltninger efter serviceloven. Tilbagemeldingen vil p\u00e5 kommunalbestyrelsens vegne kunne foretages\naf den del af kommunens forvaltning, der behandler de\np\u00e5g\u00e6ldende unders\u00f8gelser eller foranstaltninger efter\nserviceloven.\nDet er alene i de tilf\u00e6lde, hvor der foreligger s\u00e6rlige\nforhold, hvor kommunalbestyrelsen af hensyn til barnets\nbedste kan undlade at orientere den, der har foretaget\nunderretning efter \u00a7 153, om, hvorvidt den har iv\u00e6rksat\nen unders\u00f8gelse eller foranstaltninger vedr\u00f8rende det\nbarn eller den unge, som underretningen vedr\u00f8rer, jf.\n\u00a7 155b, stk. 2, 2. pkt. Det kan eksempelvis v\u00e6re i tilf\u00e6lde,\nhvor familiens tillidsforhold til de offentlige myndigheder\ner af en s\u00e5dan karakter, at udvekslingen af oplysninger\nvil skabe un\u00f8dige barrierer for det videre samarbejde\nmellem parterne. Det kan endvidere v\u00e6re i tilf\u00e6lde, hvor\nder eventuelt eksisterer en konflikt mellem den konkrete\nfagperson og familien m.v.\nOrienteringen har til hensigt at bekr\u00e6fte, at kommunen\nbehandler sagen p\u00e5 beh\u00f8rig vis, f.eks. i tilf\u00e6lde hvor\nfagpersonen overvejer at underrette Ankestyrelsen om\nsin bekymring, jf. servicelovens \u00a7 65. Samtidig f\u00e5r den\nperson, der har foretaget underretningen, mulighed for\ni tilrettel\u00e6ggelse af det videre arbejde med barnet eller\nden unge at tage h\u00f8jde for, at der er foretaget unders\u00f8gelser eller foranstaltninger i forhold til barnet eller den unge\nunder 18 \u00e5r efter serviceloven. Der kan alene videregives\noplysninger om, hvorvidt der er iv\u00e6rksat unders\u00f8gelser\neller foranstaltninger efter serviceloven vedr\u00f8rende det\nbarn eller den unge, som underretningen vedr\u00f8rer. Derimod kan der efter \u00a7 155b, stk. 2, ikke ske videregivelse af\noplysninger om karakteren af eller indholdet af de p\u00e5g\u00e6ldende unders\u00f8gelser eller foranstaltninger, jf. dog nedenfor om servicelovens \u00a7 155b, stk. 3.\nVideregivelse af oplysninger om foranstaltningstype\nog varighed til fagpersoner\nEfter servicelovens \u00a7 155b, stk. 3, kan kommunalbestyrelsen p\u00e5 baggrund af et konkret sk\u00f8n videregive oplysninger vedr\u00f8rende type og varighed af en given indsats til\nden fagperson, der underretter, s\u00e5fremt n\u00e6rmere bestemte\n\nforhold g\u00f8r sig g\u00e6ldende. De p\u00e5g\u00e6ldende oplysninger kan\nudveksles, s\u00e5fremt de sk\u00f8nnes at have v\u00e6sentlig betydning for den st\u00f8tte, som den p\u00e5g\u00e6ldende under ud\u00f8velsen af hvervet eller tjenesten kan yde barnet eller den\nunge. Dette kan s\u00e5ledes ske, s\u00e5fremt den, der underretter, er en fagperson som via sin ans\u00e6ttelse sk\u00f8nnes at\nkunne kvalificere den p\u00e5g\u00e6ldende indsats over for barnet\neller den unge p\u00e5 en m\u00e5de, der giver st\u00f8rre sikkerhed for,\nat indsatsen vil f\u00e5 den \u00f8nskede effekt.\nDet bem\u00e6rkes i den forbindelse, at det som udgangspunkt\nvil v\u00e6re fagpersoner i for eksempel dagtilbud, skole og\nsundhedspleje, som er omfattet af bestemmelsen. Det\nforuds\u00e6ttes dermed, at den p\u00e5g\u00e6ldende fagperson i kraft\naf sit daglige arbejde varetager en opgave over for barnet\neller den unge, som giver mulighed for at underst\u00f8tte den\nindsats, der er igangsat for at afhj\u00e6lpe de p\u00e5g\u00e6ldende\nproblemer. Eksempelvis vil en p\u00e6dagog i et dagtilbud\nkunne bakke op om en iv\u00e6rksat familiebehandling, der\nhar til hensigt at afhj\u00e6lpe udadreagerende adf\u00e6rd. Den\nendelige vurdering af, hvorvidt den p\u00e5g\u00e6ldende fagperson vil kunne medvirke til at kvalificere effekten af en\ngiven indsats, vil afh\u00e6nge af et konkret sk\u00f8n.\nServicelovens \u00a7 155b, stk. 2 og 3, regulerer alene videregivelsen af de n\u00e6vnte oplysninger fra kommunalbestyrelsen til den person, der har foretaget underretningen. \u00d8vrige behandlinger af oplysninger om rent private\nforhold, herunder de underrettendes videregivelse af\noplysninger til andre, skal foretages i overensstemmelse\nmed de g\u00e6ldende regler i databeskyttelseslovgivningen.\nLigeledes finder de \u00f8vrige regler i datatabeskyttelseslovgivningen om bl.a. de registreredes rettigheder, den\ndataansvarliges anmeldelsespligt og behandlingssikkerhed anvendelse, i det omfang det er relevant, ogs\u00e5 for\noplysninger, der videregives i forbindelse med tilbagemelding til den person, der har foretaget underretningen.\nAdgangen til at videregive personoplysninger til en anden\nforvaltningsmyndighed er reguleret i databeskyttelsesloven.\nEn underretning medf\u00f8rer ikke i sig selv, at kommunalbestyrelsen er forpligtet til at iv\u00e6rks\u00e6tte foranstaltninger.\nKommunen skal dog efter \u00a7 155 sikre, at der iv\u00e6rks\u00e6ttes\nen rettidig og systematisk vurdering af alle underretninger\nefter \u00a7\u00a7 152-154 med henblik p\u00e5 at afklare, om barnet\neller den unge har behov for s\u00e6rlig st\u00f8tte. Der henvises til\npunkterne 82-84 for n\u00e6rmere vejledning herom.\nI forbindelse med underretningen og den afledte vurdering registreres oplysningerne. Oplysningerne opbevares\nindtil sagen er afsluttet, opbevaringspligten er udl\u00f8bet og\net eventuelt arkiveringskrav er opfyldt. N\u00e5r oplysningerne\ner arkiveret eller slettet, har kommunen ikke l\u00e6ngere\nadgang til dem.\nDu har ret til at vide, hvilke oplysninger kommunen har\nom dig, og du kan kr\u00e6ve forkerte oplysninger rettet eller\nslettet.\nKommunens databeskyttelsesr\u00e5dgiver\nDu kan kontakte databeskyttelsesr\u00e5dgiveren om dine rettigheder i henhold til databeskyttelseslovgivningen.\nDu har ret til at klage til Datatilsynet over kommunens\nbehandling af dine personlige oplysninger.\nP\u00e5 Datatilsynet.dk kan du l\u00e6se mere om databeskyttelsesr\u00e5dgiverens rolle.\n\nKLE 27.24.45G01 BU 875V (05\/2018)\nUdarbejdet af KL\n\nSide 4 af 4\n\n\f"}