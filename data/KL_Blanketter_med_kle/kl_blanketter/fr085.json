{"classes":[{"id":"23.05.10","title":""}],"title":"","text":"Forbeholdt kommunen\n\n5 708410 035333\n\nNavn og adresse\n\nKLE 23.05.10G01 \u2022 Sagsidentifikation Personnummer\n\nM\u00f8deindkaldelse om\nbop\u00e6lsforhold\n\u2022 Rykkerskrivelse\n\nFolkeregisteret skrev nedenst\u00e5ende til dig den\nDato\n\nDu bedes henvende dig til Folkeregisteret senest den\nDato\n\nvedr\u00f8rende dit bop\u00e6lsforhold\nBem\u00e6rkninger\n\nHvis du er forhindret i at m\u00f8de, bedes du henvende dig til Folkeregisteret pr. telefon.\nReglerne om registrering i folkeregisteret findes i CPR-lovens \u00a7\u00a7 6 og 10. Overtr\u00e6delse af disse regler kan\nefter CPR-lovens \u00a7 57 straffes med b\u00f8de.\n\nVenlig hilsen\nFolkeregisteret\nDa du ikke har reageret p\u00e5 dette, bedes du henvende dig til Folkeregisteret inden den\nDato\n\nHerefter vil Folkeregisteret tr\u00e6ffe afg\u00f8relse i sagen.\nReglerne om registrering i folkeregisteret findes i CPR-lovens \u00a7\u00a7 6 og 10. Overtr\u00e6delse af disse regler kan\nefter CPR-lovens \u00a7 57 straffes med b\u00f8de.\n\nVenlig hilsen Folkeregisteret\nFolkeregisterets navn og adresse\n\nTelefonnummer\nKontaktperson\n\nDato og underskrift\n\nDenne m\u00f8deindkaldelse bedes medbragt\nUdarbejdet af KL\n\nFR 085 (06\/2015)\nSide 1 af 2\n\n\fUddrag af lov om Det Centrale Personregister\n(CPR-loven)\n\u00a7 6. Kommunalbestyrelsen skal i CPR registrere enhver\np\u00e5 dennes bop\u00e6l i kommunen, hvis vedkommende efter\nkapitel 4-6 skal v\u00e6re registreret her i landet. Ved bop\u00e6l\nforst\u00e5s det sted (bolig), hvor en person regelm\u00e6ssigt\nsover, n\u00e5r denne ikke er midlertidigt frav\u00e6rende p\u00e5 grund\naf ferie, forretningsrejse, sygdom eller lignende, og hvor\ndenne har sine ejendele.\nStk. 2. Kommunalbestyrelsen skal registrere den, der\ningen bop\u00e6l har, p\u00e5 vedkommendes faste opholdssted i\nkommunen uanset dettes karakter. For at opholdsstedet\nkan anses for fast, skal opholdet have en vis varighed,\nhvorunder opholdsstedet ikke bev\u00e6ges, jf. \u00a7 9.\nStk. 3. Kommunalbestyrelsen afg\u00f8r, om en anmeldt\nflytning opfylder betingelserne for at blive registreret, jf.\nkapitel 4-6. Kommunalbestyrelsen m\u00e5 ikke registrere en\nperson p\u00e5 en adresse, hvis der er tvivl om, hvorvidt vedkommende bor eller opholder sig der, jf. stk. 1 og 2, men\nskal f\u00f8rst unders\u00f8ge sagen, herunder ved anvendelse af\nreglerne i \u00a7 10, stk. 2 og 3. Kommunalbestyrelsen kan\nanvende bestemmelsen i \u00a7 10, stk. 2, nr. 2, ved enhver\nanmeldelse af flytning til en adresse, hvor der i forvejen\ner registreret andre.\nStk. 4. Den hidtidige bop\u00e6lskommune skal fortsat have\nregistreret den, der intet fast opholdssted har, men kommunalbestyrelsen skal registrere den p\u00e5g\u00e6ldende som\nfraflyttet den tidligere adresse. Kommunalbestyrelsen\nskal med mellemrum tage sagen op for at vurdere, om\nder kan fastl\u00e6gges en bop\u00e6l eller et fast opholdssted.\nStk. 5. Den hidtidige bop\u00e6lskommune skal registrere\nden, der resultatl\u00f8st er efters\u00f8gt, som forsvundet, indtil\nvedkommende er fundet eller har givet sig til kende. Kommunalbestyrelsen skal med mellemrum tage sagen op\nfor at vurdere, om der kan fastl\u00e6gges en bop\u00e6l eller et\nfast opholdssted.\nStk. 6. Kommunalbestyrelsen skal efter skriftlig meddelelse fra politiet registrere en person, der uds\u00e6ttes for\ntrusler mod sin person i forbindelse med \u00e6resrelaterede\neller samlivsrelaterede konflikter, som v\u00e6rende uden fast\nbop\u00e6l i kommunen uanset stk. 1 og 2. Flytter en truet\nperson, som er omfattet af 1. pkt., til en ny kommune,\nskal kommunalbestyrelsen i tilflytningskommunen registrere personen som v\u00e6rende uden fast bop\u00e6l i tilflytningskommunen. \u00c6ndres personens bop\u00e6l eller faste\nopholdssted, mens personen er registreret som v\u00e6rende\nuden fast bop\u00e6l, skal kommunalbestyrelsen underrette\npolitiet herom. Giver politiet eller personen selv kommunalbestyrelsen skriftlig meddelelse om, at registreringen\nsom v\u00e6rende uden fast bop\u00e6l skal oph\u00e6ves, folkeregistreres personen efter stk. 1, 2, 4 eller 5. Er registreringen\noph\u00e6vet efter anmodning fra personen selv, skal kommunalbestyrelsen underrette politiet herom. Et barn af\nen for\u00e6lder omfattet af 1. eller 2. pkt., som har eller f\u00e5r\nsamme bop\u00e6l som for\u00e6lderen, registreres ligeledes som\nv\u00e6rende uden fast bop\u00e6l, og registreringen af barnets\nbop\u00e6l f\u00f8lger for\u00e6lderen, s\u00e5 l\u00e6nge barnet bor sammen\nmed for\u00e6lderen.\nStk. 7. En kommunalbestyrelse kan efter aftale helt\neller delvis overlade opgaver vedr\u00f8rende registrering af\nindrejse i CPR af personer, der tilflytter kommunen fra\nudlandet og betjenes i et International Citizen Service,\ntil en anden kommunalbestyrelse, som i et International\nCitizen Service varetager opgaver vedr\u00f8rende registrering af indrejse i CPR.\n\n\u00a7 10. En kommunalbestyrelse, der f\u00e5r formodning\nom, at en person ikke er korrekt bop\u00e6lsregistreret, skal\nunders\u00f8ge sagen for at rette eventuelle fejl. Unders\u00f8gelsen foretages af den kommunalbestyrelse, hvor vedkommende er registreret, medmindre der kendes en bestemt\nadresse i en anden kommune, hvor vedkommende\nmenes at opholde sig. I sidstn\u00e6vnte tilf\u00e6lde foretages\nunders\u00f8gelsen af denne kommunalbestyrelse.\nStk. 2. Kommunalbestyrelsen kan til brug for unders\u00f8gelsen af en persons bop\u00e6lsforhold ud over de oplysninger, som den har adgang til efter anden lovgivning,\nafkr\u00e6ve f\u00f8lgende oplysninger:\n1) En n\u00e6rmere redeg\u00f8relse fra vedkommende selv om\ndennes bop\u00e6lsforhold.\n2) En erkl\u00e6ring fra husejer eller lejer om, hvem der flytter\ntil eller fra dennes ejendom eller lejlighed, samt om,\nhvem der bor eller opholder sig i ejendommen eller\nlejligheden.\n3) Oplysninger fra virksomheder, der er p\u00e5lagt befordringspligt efter postloven, private tele- og forsyningsselskaber, private boligselskaber og -foreninger,\narbejdsl\u00f8shedskasser, fagforeninger og pengeinstitutter med henblik p\u00e5 at fastl\u00e6gge vedkommendes\nbop\u00e6lsforhold.\nStk. 3. Kommunalbestyrelsen kan til brug for unders\u00f8gelsen af en persons bop\u00e6lsforhold indhente oplysninger i elektronisk form fra andre offentlige myndigheder.\nOplysningerne kan indhentes som led i behandlingen af\nen enkelt sag eller som led i en generel s\u00f8gning til brug\nfor kontrol.\n\u00a7 57. Medmindre h\u00f8jere straf er forskyldt efter den\n\u00f8vrige lovgivning straffes med b\u00f8de den, der fors\u00e6tligt\neller ved grov uagtsomhed\n1) ikke rettidigt anmelder en flytning, jf. \u00a7 12, stk. 1,\n1. pkt., \u00a7 13, stk. 1, \u00a7 16, stk. 2, og \u00a7 24, stk. 1,\n2) ikke anmelder en opgivet flytning, jf. \u00a7 12, stk. 6,\n1. pkt.,\n3) afgiver forkerte oplysninger om selve flytningen og\nde forhold, der skal registreres i forbindelse hermed,\njf. \u00a7 12, stk. 2, \u00a7 16, stk. 4, \u00a7 20, stk. 1 og 2, og \u00a7 26,\nstk. 1,\n4) overtr\u00e6der \u00a7 40, stk. 2 og 3, \u00a7 40, stk. 5, 3. pkt., \u00a7\u00a7 44\nog 47 samt vilk\u00e5r fastsat efter \u00a7 32, stk. 2, \u00a7 35, 3. pkt.,\n\u00a7 36, 3. pkt., og \u00a7 40, stk. 1, eller\n5) undlader at afgive oplysninger efter \u00a7 10, stk. 2 og 3,\n\u00a7 13, stk. 4 og \u00a7 55, stk. 4, eller afgiver urigtige oplysninger, jf. \u00a7 10, stk. 2, nr. 2.\nStk. 2. Der kan p\u00e5l\u00e6gges selskaber m.v. (juridiske personer) strafansvar efter reglerne i straffelovens 5. kapitel.\n\u00a7 58. Kommunalbestyrelsen kan tilkendegive vedkommende, at en overtr\u00e6delse af de bestemmelser, der er\nn\u00e6vnt i \u00a7 57, stk. 1, nr. 1-3 og nr. 5, kan afg\u00f8res uden\nretlig forf\u00f8lgelse, s\u00e5fremt denne erkender sig skyldig i\novertr\u00e6delsen og erkl\u00e6rer sig rede til inden for en n\u00e6rmere angiven frist, der efter beg\u00e6ring kan forl\u00e6nges, at\nbetale en i tilkendegivelsen angivet b\u00f8de til kommunens\nkasse.\nStk. 2. Bestemmelsen i retsplejelovens \u00a7 834, stk. 1,\nnr. 2 og 3, og stk. 2, om indholdet af anklageskriftet, finder\ntilsvarende anvendelse p\u00e5 en tilkendegivelse efter stk. 1.\nStk. 3. Betales b\u00f8den i rette tid, eller bliver den efter\nvedtagelsen inddrevet eller afsonet, bortfalder videre forf\u00f8lgning.\nFR 085 (06\/2015)\n\nUdarbejdet af KL\n\nSide 2 af 2\n\n\f"}