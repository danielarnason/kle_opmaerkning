{"classes":[{"id":"05.12.00","title":""}],"title":"","text":"Ledningsanl\u00e6g\nStandardregulativ for udf\u00f8relse af ledningsarbejder og andre arbejder\ni og over veje\n\nGyldighedsomr\u00e5de\n\u00a7 1. Regulativet finder anvendelse p\u00e5 arbejder i og over\noffentlige veje\/stier og private f\u00e6llesveje\/f\u00e6llesstier, n\u00e5r\ndisse arbejder udf\u00f8res af andre bygherrer end vejmyndigheden selv. Regulativet g\u00e6lder dog kun for private\nf\u00e6llesveje, hvis vejene ligger i omr\u00e5der omfattet af privatvejslovens afsnit III (bym\u00e6ssige omr\u00e5der eller omr\u00e5der,\nder er bestemt til bym\u00e6ssig bebyggelse).\n\nTilladelse til udf\u00f8relse af arbejder\nIndhentning af tilladelse fra vejmyndighed\n\u00a7 2. Forinden et arbejde agtes udf\u00f8rt i eller over vejareal,\nskal bygherren indhente tilladelse fra vejmyndigheden.\nF\u00f8r skriftlig tilladelse fra teknisk forvaltning foreligger, m\u00e5\nintet arbejde foretages i vejarealet. Ans\u00f8gning om tilladelse skal ske skriftligt, eventuelt p\u00e5 en s\u00e6rlig blanket,\nder vedlagt de n\u00f8dvendige planer og beskrivelser, herunder navnet p\u00e5 entrepren\u00f8ren og bygherrens ansvarlige\nleder af arbejdet, indsendes til vejmyndigheden senest 8\ndage f\u00f8rend arbejdet p\u00e5t\u00e6nkes p\u00e5begyndt. For st\u00f8rre\narbejder b\u00f8r fristen aftales med vejmyndigheden.\n\nStk. 2. Vejmyndigheden\/bygherren kan forlange, at der\nafholdes vejsyn eller foretages registrering af vejarealets\ntilstand, inden arbejdet p\u00e5begyndes.\nStk. 3. Reparation af luftledning kan udf\u00f8res uden tilladelse fra vejmyndigheden, n\u00e5r der ikke foretages indgreb\ni vejarealet, og arbejdet ikke giver anledning til gener for\ntrafikken.\n\nEventuelt bortfald af tilladelsen\n\u00a7 4. S\u00e5fremt tilladelsen ikke er udnyttet inden for et \u00e5r eller inden for den frist, der er fastsat i tilladelsen, betragtes den som bortfaldet.\n\nStk. 2. En tilladelse kan tilbagekaldes, s\u00e5fremt bygherren\nhar tilsidesat vilk\u00e5r for tilladelsen eller p\u00e5bud om anvisninger i medf\u00f8r af denne.\nF\u00e6rdigmelding af arbejdet\n\u00a7 5. Snarest muligt efter arbejdets udf\u00f8relse skal arbejdet f\u00e6rdigmeldes til vejmyndigheden.\n\nAfm\u00e6rkning og trafikregulering i forbindelse med arbejdet\nAfm\u00e6rkning og trafikregulering\n\u00a7 6. Afm\u00e6rkning af arbejder skal ske i henhold til vejregler for afm\u00e6rkning af vejarbejder. I tilf\u00e6lde, hvor der ikke\ner mulighed for at anvende skitserne fra vejreglen, skal\nafm\u00e6rkningsplan fremsendes med ans\u00f8gningen.\n\nStk. 2. Bygherren er ansvarlig for, at arbejdet til enhver\ntid er forsvarligt afm\u00e6rket. S\u00e5fremt afm\u00e6rkningen ikke er\ni overensstemmelse med det p\u00e5budte\/aftalte, kan vejmyndigheden eller politiet forlange arbejdet standset, eller foranledige afm\u00e6rkningen bragt i orden for bygherrens regning.\nStk. 3. Vejmyndigheden kan af hensyn til trafikafviklingen\nkr\u00e6ve arbejdet udf\u00f8rt p\u00e5 bestemte tider af d\u00f8gnet, p\u00e5\nbestemte tider af \u00e5ret eller inden for en bestemt frist.\n\nStk. 4. Uops\u00e6ttelige reparationer af eksisterende anl\u00e6g\nkan p\u00e5begyndes, idet der dog forinden s\u00e5 vidt muligt indhentes tilladelse fra vejmyndigheden. Politiet skal orienteres om arbejdet, s\u00e5fremt dette giver anledning til v\u00e6sentlige trafikale gener. Skriftlig ans\u00f8gning skal snarest\nderefter indsendes.\n\nStk. 4. Vejmyndigheden kan forlange, at bygherren foranlediger forn\u00f8den orientering af offentligheden, forinden\narbejdet iv\u00e6rks\u00e6ttes.\n\nStk. 5. Bygherren skal senest 24 timer f\u00f8r arbejdets p\u00e5begyndelse underrette vejmyndigheden om tidspunktet\nfor arbejdets p\u00e5begyndelse, navnet p\u00e5 den daglige leder\naf arbejdet og eventuelt navnet p\u00e5 den kontaktperson,\nsom kommunen kan henvende sig til uden for normal arbejdstid.\n\nSikkerhedsstillelse\n\u00a7 7. Vejmyndigheden kan, inden arbejdet udf\u00f8res, forlange, at bygherren skal yde sikkerhedsstillelse for opfyldelse af sine forpligtelser i forhold til vejmyndigheden. Denne bestemmelse g\u00e6lder dog ikke i forholdet til statsvirksomheder, koncessionerede selskaber o.lign. eller kommunale og f\u00e6lleskommunale selskaber.\n\nSikkerhedsstillelse\n\nOpbevaring af tilladelsen\n\u00a7 3. Tilladelsen skal under hele arbejdsperioden forefindes p\u00e5 arbejdsstedet og p\u00e5 forlangende forevises for vejmyndighedens og politiets personale.\n\nKLE 05.12.00 P24 LE 003 (09\/95)\nUdarbejdet af KL\n\nKommuneinformation\nSide 1 af 2\n\n\fForholdet til andre myndigheder\nForholdet til andre bygherrer (ledningsejere m.v.)\n\u00a7 8. Det p\u00e5hviler bygherren at skaffe sig forn\u00f8den underretning om eksisterende anl\u00e6g af enhver art, som ligger i\nog over vejarealet. Bygherren skal ligeledes efter anmodning fra andre bygherrer, der \u00f8nsker at disponere\nover vejarealet, lokalisere sit anl\u00e6g i vejen. S\u00e5fremt bygherren ikke er i stand til l\u00f8bende at give s\u00e5danne oplysninger om anl\u00e6ggets placering, kan vejmyndigheden\nkr\u00e6ve, at bygherren lader anl\u00e6gget registrere hos en\nanden bygherre, der r\u00e5der over den forn\u00f8dne organisation.\n\nStk. 2. MV-blokke, skelp\u00e6le, fikspunkter og andre faste\nm\u00e5lepunkter, der er anbragt i vejen, m\u00e5 ikke flyttes eller\nbeskadiges. S\u00e5fremt der under arbejdet kan opst\u00e5 fare\nherfor, m\u00e5 bygherren henvende sig til vejmyndigheden.\nEventuel retablering vil kunne forest\u00e5s af vejmyndigheden p\u00e5 bygherrens bekostning.\n\nRetablering af vejareal\n\nSenere flytning af ledningsanl\u00e6g\n\u00a7 11. Vejmyndigheden kan kr\u00e6ve ledningsanl\u00e6g flyttet\nefter reglerne i lov om offentlige veje \u00a7\u00a7 20 og 106 og privatvejslovens \u00a7 52.\nUdgifter og ansvar\n\u00a7 12. Alle udgifter i anledning af arbejdets gennemf\u00f8relse\nog anlaeggets senere vedligeholdelse p\u00e5hviler bygherren.\n\nStk. 2. Bygherren kan ifalde ansvar for skader, som er en\nf\u00f8lge af arbejdets udf\u00f8relse og anlaeggets tilstedev\u00e6relse efter dansk rets almindelige erstatningsregler.\nStk. 3. Det p\u00e5hviler bygherren at f\u00f8re tilsyn med, at de\ntekniske udbudsbetingelser for udf\u00f8relse af arbejder i og\nover veje er opfyldt.\nTekniske bestemmelser\n\u00a7 13. Hvad ang\u00e5r tekniske forhold henvises til DS norm\nfor etablering af ledningsanl\u00e6g i jord og vejregler for\nUdbud- og Anlaegsforskrifter for etablering af ledningsanl\u00e6g i jord.\n\nRetablering af vejareal\n\u00a7 9. Vejmyndigheden kan kr\u00e6ve selv at udf\u00f8re vejarbejder i forbindelse med ledningsarbejder,\n1) hvor der er behov for at koordinere ledningsarbejdet\nmed andre arbejder p\u00e5 vejarealet\n2) n\u00e5r ledningsejere ikke overholder vilk\u00e5r stillet i forbindelse med en tilladelse, eller\n3) n\u00e5r hensyn af tilsvarende v\u00e6gt g\u00f8r sig g\u00e6ldende.\nArbejderne udf\u00f8res i disse tilf\u00e6lde af vejmyndighederne\np\u00e5 bygherrens bekostning.\n\nStk. 2. Vejmyndigheden kan forlange, at midlertidig eller\nendelig retablering af vejareal skal godkendes af vejmyndigheden, forinden arealet frigives til trafik.\nStk. 3. Er der mangler ved retableringsarbejdet, som ikke\nafhj\u00e6lpes inden for en passende tidsfrist, kan vejmyndigheden selv lade manglerne afhj\u00e6lpe p\u00e5 bygherrens bekostning.\nStk. 4. Eventuelle s\u00e6tninger m.v. i vejarealet inden for 2\n\u00e5r efter det tidspunkt, hvor parterne er enige om at retableringen er korrekt udf\u00f8rt, skal udbedres og bekostes af\nbygherren.\nFjernelse af overfl\u00f8dige anl\u00e6g\n\u00a7 10. Vejmyndigheden kan til enhver tid kr\u00e6ve, at gamle\nanl\u00e6g, der overfl\u00f8digg\u00f8res ved bygherrens opgravningsarbejder, fjernes uden udgift for vejmyndigheden, hvor\nde er til gene for fremtidige anlaegsarbejder eller indebaerer risiko for fremtidige s\u00e6tninger i vejarealet.\n\nKLE 05.12.00 P24 LE 003 (09\/95)\nUdarbejdet af KL\n\nKommuneinformation\nSide 2 af 2\n\n\f"}