{"classes":[{"id":"23.01.02","title":""}],"title":"","text":"5 708410 042393\n\nN\u00e5r I skal giftes\n\u2013 husk \u00f8konomien\nDeling af formue ved separation, skilsmisse og d\u00f8d\nN\u00e5r I bliver gift, f\u00e5r \u00e6gteskabet betydning for jeres indbyrdes \u00f8konomiske\nforhold. Det g\u00e6lder s\u00e6rligt for deling af jeres formue ved separation, skilsmisse og d\u00f8d. Dette fremg\u00e5r af \u00e6gtef\u00e6lleloven (lov nr. 548 af 30. maj 2017\nom \u00e6gtef\u00e6llers \u00f8konomiske forhold), der tr\u00e6der i kraft den 1. januar 2018.\nHvad betyder det for jeres indbyrdes \u00f8konomiske forhold, at I bliver gift?\n\u2022\n\u2022\n\u2022\n\u2022\n\u2022\n\nUnder \u00e6gteskabet\nVed separation og skilsmisse\nHvordan deles formuen ved separation og skilsmisse?\nHvordan deles formuen, n\u00e5r en \u00e6gtef\u00e6lle d\u00f8r\n\u00d8nsker I mere viden?\n\nUnder \u00e6gteskabet\nR\u00e5deret\n\nG\u00e6ld\n\nUnder \u00e6gteskabet kan I hver is\u00e6r r\u00e5de over jeres egne\nformuer. Det kaldes \u201ds\u00e6rr\u00e5den\u201d. Det betyder fx, at en\n\u00e6gtef\u00e6lle, der ejer en bil, selv kan bestemme, at bilen\nskal s\u00e6lges.\n\nI h\u00e6fter som udgangspunkt kun for jeres egen g\u00e6ld,\nuanset om den er opst\u00e5et f\u00f8r eller under \u00e6gteskabet.\nDet kaldes \u201ds\u00e6rh\u00e6ften\u201d.\n\nI har dog pligt til at r\u00e5de over jeres egne formuer p\u00e5 en\nhensigtsm\u00e6ssig m\u00e5de. En \u00e6gtef\u00e6lle m\u00e5 ikke misbruge\nsin formue, s\u00e5 formuen forringes til skade for den anden\n\u00e6gtef\u00e6lle.\nDen ene af jer kan ikke uden samtykke fra den anden\ns\u00e6lge familiens hel\u00e5rsbolig, dvs. der hvor I som familie\nbor. Det omfatter ogs\u00e5 en bolig, som I fx har k\u00f8bt, men\nHQGQX\u0003LNNH\u0003HU\u0003\u00c0\\WWHW\u0003LQG\u0003L\u0011\u0003\n\nHvis I sammen har optaget et l\u00e5n, fx et bill\u00e5n eller et\nbankl\u00e5n, er I dog f\u00e6lles om g\u00e6lden.\n\nAftaler og gaver mellem \u00e6gtef\u00e6ller\nI kan frit indg\u00e5 aftaler med hinanden og give hinanden\ngaver.\n\nFors\u00f8rgelsespligt\nSameje\n\nN\u00e5r I bliver gift, f\u00e5r I pligt til at fors\u00f8rge hinanden.\n\nN\u00e5r I indg\u00e5r \u00e6gteskab, betyder det ikke, at I automatisk\nsammen ejer alle de ting, som I k\u00f8ber.\nI ejer kun de ting sammen, som I er sammen om at k\u00f8be.\nHvis I fx k\u00f8ber en bil, og I begge betaler for den, ejer\nI bilen sammen. Det kaldes \u201csameje\u201d. N\u00e5r I ejer bilen\nsammen, skal I v\u00e6re enige om at s\u00e6lge den.\nKLE 23.01.02G01 VI 001B (02\/2018)\nUdarbejdet af B\u00f8rne- og Socialministeriet\n\nSide 1 af 4\n\n\fVed separation og skilsmisse\nFormuef\u00e6llesskaber\n\nPensioner\n\nN\u00e5r I indg\u00e5r \u00e6gteskab, f\u00e5r I automatisk en formueordning, der kaldes \u201dformuef\u00e6llesskab\u201d. Det betyder, at I\nved separation eller skilsmisse skal dele jeres formue\nlige. Se nedenfor om deling af jeres formue, n\u00e5r den\nene \u00e6gtef\u00e6lle d\u00f8r.\n\nJeres pensioner indg\u00e5r som udgangspunkt ikke i formuedelingen. Det betyder, at hvis I har en almindelig\narbejdsmarkeds- eller alderspension, skal denne ikke\ndeles med den anden.\n\nEn \u00e6gtef\u00e6lles formue, der skal deles lige, kaldes\n\u201ddelingsformue\u201d.\n\nDelingsformue\nDet er som udgangspunkt hele jeres formue, der skal\ndeles ved separation og skilsmisse:\n\u2022 Formue, som I hver is\u00e6r ejede, da I blev gift.\n\u2022 Formue, som I hver is\u00e6r erhverver, mens I er gift.\n\u2022 Arv og gaver, som I modtog inden \u00e6gteskabet.\n\u2022 Arv og gaver, som I modtager, mens I er gift.\nDette betyder, at al formue skal deles lige ved separation\nog skilsmisse. Det g\u00e6lder ogs\u00e5 fx en erhvervsvirksomhed, et hus, en bil, en campingvogn, aktier og arvede\nmalerier m.v. Det g\u00e6lder ogs\u00e5 en opsparing, som en\n\u00e6gtef\u00e6lle bringer med ind i \u00e6gteskabet.\nDisse ejendele kan kun holdes uden for ligedelingen,\nhvis de er s\u00e6reje. Se nedenfor om aftaler om s\u00e6reje.\nLigedelingen omfatter dog bl.a. ikke:\n\u2022 S\u00e6reje. S\u00e6reje skal v\u00e6re aftalt ved \u00e6gtepagt\nmellem \u00e6gtef\u00e6ller eller bestemt af en arvelader\neller gavegiver.\n\u2022 Personlige ejendele, fx smykker, t\u00f8j, smykker, ure og\nefter omst\u00e6ndighederne sports- og hobbyudstyr.\n\u2022 Rimelige pensionsrettigheder.\n\u2022 Personlige erstatninger fx erstatninger, godtg\u00f8relser\nog forsikringsudbetalinger m.v., der skyldes erhvervsevnetab, varigt men, kritisk sygdom, svie og smerte m.v.\n\u2022 Uoverdragelige og personlige rettigheder, fx en\nophavsrettighed og goodwill.\nSe nedenfor om aftaler om s\u00e6reje.\n\nKun hvis en af jer eller begge har foretaget en ekstra\nopsparing, og \u00e6gteskabet har varet mere end 5 \u00e5r, skal\nden ekstra pension deles.\nEn \u00e6gtef\u00e6lle, der ikke har en pension eller kun har en\nlille pension, har mulighed for at f\u00e5 en \u00f8konomisk kompensation fra den anden \u00e6gtef\u00e6lle.\nHvis I \u00f8nsker deling af jeres alders-, kapital- eller ratepensioner, skal I oprette en \u00e6gtepagt om s\u00e6reje. Se mere\nnedenfor.\nI kan ikke aftale at dele en livrente.\n\nS\u00e6reje \u2013 mulighed for at\naftale en anden formueordning\nHvis I \u00f8nsker at aftale en anden formueordning end\nformuef\u00e6llesskab, kan I skr\u00e6ddersy jeres egen formueordning.\nI kan fx aftale, at bestemte ejendele skal v\u00e6re s\u00e6reje.\nAftaler om s\u00e6reje skal oprettes i en \u00e6gtepagt.\n\u00c6gtepagten er en skriftlig aftale, som begge \u00e6gtef\u00e6ller skal underskrive. \u00c6gtepagten skal tinglyses hos\nTinglysningsretten for at v\u00e6re gyldig. L\u00e6s mere p\u00e5\nwww.tinglysningsretten.dk.\nFormue, der er s\u00e6reje, skal ikke deles ved separation og\nskilsmisse.\nDer er mulighed for at aftale forskellige former for s\u00e6reje.\nS\u00e6reje kan fx oprettes for hele formuen, for en del af\nIRUPXHQ\u0003HOOHU\u0003IRU\u0003HQ\u0003HOOHU\u0003\u00c0HUH\u0003HMHQGHOH\u0011\u00036\u00a0UHMH\u0003NDQ\u0003RJVn\u0003\ntidsbegr\u00e6nses.\n\nKLE 23.01.02G01 VI 001B (02\/2018)\nUdarbejdet af B\u00f8rne- og Socialministeriet\n\nSide 2 af 4\n\n\fHvordan deles formuen ved\nseparation og skilsmisse?\nFormuef\u00e6llesskab\nHvis I en dag skal skilles, skal jeres formue g\u00f8res op og\ndeles. Det kaldes \u201dbodeling\u201d. I skal dele det, I hver is\u00e6r\nejer lige, medmindre I har lavet en anden aftale.\nFormuef\u00e6llesskabet oph\u00f8rer som udgangspunkt ved\nudgangen af det d\u00f8gn, hvor Statsforvaltningen modtog\nanmodning om separation og skilsmisse. Det er dog\nmuligt at aftale, at det skal v\u00e6re en anden dag.\nEn deling fungerer i princippet ved, at hver \u00e6gtef\u00e6lle\nskal beregne sin bodel. Det g\u00f8r man ved, at man s\u00e6tter\nbel\u00f8b p\u00e5, hvor meget man ejer (formue), og hvor meget\nman skylder v\u00e6k (g\u00e6ld). N\u00e5r det er sket, tr\u00e6kkes\ng\u00e6lden fra formuen, og bodelingen sker p\u00e5 denne m\u00e5de:\n\u2022 Hvis begge \u00e6gtef\u00e6ller ejer mere, end de skylder v\u00e6k\n(positiv bodel), deler man, s\u00e5 hver \u00e6gtef\u00e6lle f\u00e5r lige\nmeget.\n\u2022 Hvis den ene \u00e6gtef\u00e6lle skylder mere v\u00e6k, end vedkommende ejer (negativ bodel), s\u00e5 deler man kun den\n\u00e6gtef\u00e6lles bodel, som er positiv. Bodelen deles lige\nmellem \u00e6gtef\u00e6llerne.\n\nVed formuedelingen fordeler I ogs\u00e5 de enkelte ejendele,\nsom I ejer, mellem jer.\nHvis I ikke kan blive enige, kan skifteretten bestemme,\nhvordan jeres formue skal deles, og hvem af jer der skal\nhave de enkelte ejendele.\n\nS\u00e6reje m.v.\nHvis I har skr\u00e6ddersyet en s\u00e6rlig ordning og fx har\ns\u00e6reje, skal der ske deling efter de aftaler, I har indg\u00e5et.\nDen del af formuen, der er s\u00e6reje, skal ikke deles med\nden anden \u00e6gtef\u00e6lle.\nV\u00e6rdien af en \u00e6gtef\u00e6lles erstatninger, godtg\u00f8relser og\nforsikringsudbetalinger m.v., der fx skyldes erhvervsevnetab, varigt men eller kritisk sygdom, indg\u00e5r ikke i delingen. Det samme g\u00e6lder uoverdragelige og personlige\nrettigheder, fx goodwill.\n\nHvordan deles formuen,\nn\u00e5r en \u00e6gtef\u00e6lle d\u00f8r\nFormuef\u00e6llesskab\nN\u00e5r den f\u00f8rste af jer d\u00f8r, deles begge \u00e6gtef\u00e6llers delingsformue lige mellem den af jer, der er l\u00e6ngstlevende,\nog den afd\u00f8de \u00e6gtef\u00e6lles arvinger.\n\nS\u00e6reje\nAktiver, der er s\u00e6reje, skal ikke deles.\n\nUskiftet bo\nDen l\u00e6ngstlevende af jer har mulighed for at sidde i\n\u201duskiftet bo\u201d med delingsformuen, hvis I har f\u00e6lles b\u00f8rn.\nHvis afd\u00f8de har s\u00e6rb\u00f8rn, skal de samtykke til at den\nl\u00e6ngstlevende sidder i uskiftet bo.\n\nHvis hele formuen er s\u00e6reje, er der ikke mulighed for\nat sidde i uskiftet bo. Hvis den afd\u00f8de \u00e6gtef\u00e6lle havde\nb\u00e5de delingsformue og s\u00e6reje, er det ikke muligt at sidde i uskiftet bo med den del af formuen, der er s\u00e6reje.\nUskiftet bo betyder, at formuen ikke deles ved f\u00f8rstafd\u00f8des\nd\u00f8d. Den l\u00e6ngstlevende \u00e6gtef\u00e6lle kan derfor r\u00e5de over\nhele formuen, men m\u00e5 ikke misbruge formuen. Formuen\ndeles mellem \u00e6gtef\u00e6llernes arvinger, n\u00e5r den l\u00e6ngstlevende \u00e6gtef\u00e6lle d\u00f8r.\nDen l\u00e6ngstlevende \u00e6gtef\u00e6lle kan bestemme, at formuen\nalligevel skal deles med den f\u00f8rstafd\u00f8de \u00e6gtef\u00e6lles\narvinger. Formuen skal deles, hvis den l\u00e6ngstlevende\n\u00e6gtef\u00e6lle vil gifte sig igen.\n\nKLE 23.01.02G01 VI 001B (02\/2018)\nUdarbejdet af B\u00f8rne- og Socialministeriet\n\nSide 3 af 4\n\n\f\u00d8nsker I mere viden?\n\u00d8nsker I mere viden?\nHvis I overvejer at lave andre aftaler end det, der f\u00f8lger\ndirekte af loven, b\u00f8r I s\u00f8ge juridisk r\u00e5dgivning.\n\nL\u00e6s mere om deling af formuen ved separation og\nskilsmisse p\u00e5 Domstolenes hjemmeside www.domstol.dk\nunder emnet: \u201d\u00c6gteskabssager - Deling af f\u00e6llesbo\u201d.\n\nL\u00e6s mere p\u00e5 B\u00f8rne- og Socialministeriets hjemmeside\nwww.sm.dk under emnet \u201dFamilier\u201d.\n\nUdarbejdet af B\u00f8rne- og Socialministeriet, december 2017\nKLE 23.01.02G01 VI 001B (02\/2018)\nUdarbejdet af B\u00f8rne- og Socialministeriet\n\nSide 4 af 4\n\n\f"}