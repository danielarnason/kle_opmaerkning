{"classes":[{"id":"27.24.15","title":""}],"title":"","text":"Oplyses ved henvendelse\nKLE 27.24.15G01 \u2022 Sagsidentifikation\n\nDato\n\nAfg\u00f8relse om st\u00f8tte\/\nst\u00f8tteperson til for\u00e6ldre\nefter servicelovens \u00a7 54\n\n5 708410 042959\n\nNavn og adresse\n\nI forbindelse med anbringelse af\nPersonnummer\n\nBarnets navn\/b\u00f8rnenes navne\n\ner det besluttet at tildele en st\u00f8tteperson til for\u00e6ldremyndighedsindehaveren efter servicelovens \u00a7 54\nSt\u00f8tteperson er tildelt\nSt\u00f8ttepersonens navn\n\nAdresse\n\nMed virkning fra dato\n\nTelefonnummer\n\nEvt. udl\u00f8bsdato\n\nEventuelle bem\u00e6rkninger\n\nAnden form for st\u00f8tte\nHvilken\n\n\u00a7 52, stk. 3, nr.\n\nAnden lovgivning\n\nSt\u00f8tten omhandler\n\n\u00d8konomiske konsekvenser\n\u00a7 52a, stk.\nSt\u00f8tte ikke tildelt\nBegrundelse for at st\u00f8tte ikke er tildelt\n\n\u00d8nskes der yderligere oplysninger eller r\u00e5d og vejledning, kan der ske henvendelse til kommunen.\nDu har mulighed for at klage over denne afg\u00f8relse inden 4 uger fra modtagelsen af dette brev. Vi skal have modtaget klagen\ninden udl\u00f8bet af fristen p\u00e5 4 uger. Hvis vi ikke giver dig medhold i klagen, sender vi den videre til Ankestyrelsen.\n\nVenlig hilsen\nKommunens navn og adresse\n\nKontaktperson\n\nTelefonnummer\n\nE-mail\n\nDato og underskrift\n\nBU 870 (05\/2018)\nUdarbejdet af KL\n\nSide 1 af 4\n\n\fLov om social service (Serviceloven) (Uddrag)\n\u00a7 52. Kommunalbestyrelsen skal tr\u00e6ffe afg\u00f8relse om\nforanstaltninger efter stk. 3, n\u00e5r det m\u00e5 anses for at\nv\u00e6re af v\u00e6sentlig betydning af hensyn til et barns eller\nen ungs s\u00e6rlige behov for st\u00f8tte. Kommunalbestyrelsen\nskal v\u00e6lge den eller de foranstaltninger, som bedst kan\nl\u00f8se de problemer og behov, der er afd\u00e6kket gennem den\nb\u00f8rnefaglige unders\u00f8gelse efter \u00a7 50. Afg\u00f8relsen tr\u00e6ffes\nmed samtykke fra for\u00e6ldremyndighedsindehaveren, jf.\ndog \u00a7\u00a7 56, 57a, 57b og 58, \u00a7 68, stk. 2 og 3, og \u00a7 68a. En\nafg\u00f8relse efter stk. 3, nr. 7, kr\u00e6ver tillige samtykke fra den\nunge, der er fyldt 15 \u00e5r.\nStk. 2. St\u00f8tte efter stk. 3 kan kun iv\u00e6rks\u00e6ttes efter gennemf\u00f8relse af en b\u00f8rnefaglig unders\u00f8gelse, jf. \u00a7 50. Hvis\ns\u00e6rlige forhold taler herfor, kan der dog iv\u00e6rks\u00e6ttes forel\u00f8big eller akut st\u00f8tte efter stk. 3 sidel\u00f8bende med unders\u00f8gelsen.\nStk. 3. Kommunalbestyrelsen kan iv\u00e6rks\u00e6tte hj\u00e6lp\ninden for f\u00f8lgende typer af tilbud:\n1) Ophold i dagtilbud, fritidshjem, ungdomsklub, uddannelsessted el.lign.\n2) Praktisk, p\u00e6dagogisk eller anden st\u00f8tte i hjemmet.\n3) Familiebehandling eller behandling af barnets eller den\nunges problemer.\n4) D\u00f8gnophold, jf. \u00a7 55, for b\u00e5de for\u00e6ldremyndighedsindehaveren, barnet eller den unge og andre medlemmer\naf familien i en plejefamilie, p\u00e5 et godkendt opholdssted\neller p\u00e5 en d\u00f8gninstitution, jf. \u00a7 66, stk. 1, nr. 1, 5 og 6,\neller i et botilbud, jf. \u00a7 107.\n5) Aflastningsordning, jf. \u00a7 55, i en plejefamilie, kommunal plejefamilie eller netv\u00e6rksplejefamilie eller p\u00e5 et\nopholdssted eller en d\u00f8gninstitution, jf. \u00a7 66, stk. 1,\nnr. 1-3, 5 og 6.\n6) Udpegning af en fast kontaktperson for barnet eller den\nunge eller for hele familien.\n7) Anbringelse af barnet eller den unge uden for hjemmet\np\u00e5 et anbringelsessted, jf. \u00a7 66.\n8) Formidling af praktiktilbud hos en offentlig eller privat\narbejdsgiver for den unge og i den forbindelse udbetaling af godtg\u00f8relse til den unge.\n9) Anden hj\u00e6lp, der har til form\u00e5l at yde r\u00e5dgivning,\n\nbehandling og praktisk og p\u00e6dagogisk st\u00f8tte.\nStk. 4. Kommunalbestyrelsen skal under en graviditet\ntr\u00e6ffe afg\u00f8relse om foranstaltninger efter stk. 3, nr. 2, 3,\n4, 6 eller 9, og \u00a7 52a, n\u00e5r det m\u00e5 anses for at v\u00e6re af\nv\u00e6sentlig betydning af hensyn til barnets s\u00e6rlige behov\nfor st\u00f8tte efter f\u00f8dslen. Afg\u00f8relsen tr\u00e6ffes med samtykke\nfra for\u00e6ldrene. Stk. 2 finder anvendelse ved afg\u00f8relsen.\n\u00a7 52a. Kommunalbestyrelsen kan tr\u00e6ffe afg\u00f8relse om at\nyde \u00f8konomisk st\u00f8tte til for\u00e6ldremyndighedsindehaveren,\nn\u00e5r det m\u00e5 anses for at v\u00e6re af v\u00e6sentlig betydning af\nhensyn til et barns eller en ungs s\u00e6rlige behov for st\u00f8tte,\njf. dog stk. 2. Der kan ydes \u00f8konomisk st\u00f8tte til:\n1) Udgifter i forbindelse med foranstaltninger efter \u00a7 52,\nstk. 3, eller hvis st\u00f8tten erstatter en ellers mere indgribende og omfattende foranstaltning efter \u00a7 52, stk. 3.\n2) Udgifter, der bevirker, at en anbringelse uden for hjemmet kan undg\u00e5s, eller at en hjemgivelse kan fremskyndes.\n3) Udgifter, der kan bidrage til en stabil kontakt mellem\nfor\u00e6ldre og barn under barnets anbringelse uden for\nhjemmet.\nStk. 2. St\u00f8tte efter stk. 1, nr. 1, kan kun ydes, n\u00e5r for\u00e6ldremyndighedsindehaveren ikke selv har tilstr\u00e6kkelige\nmidler til det.\n\u00a7 54. Kommunalbestyrelsen skal tilbyde for\u00e6ldremyndighedens indehaver en st\u00f8tteperson i forbindelse med\nbarnets eller den unges anbringelse uden for hjemmet, jf.\n\u00a7 52, stk. 3, nr. 7.\nStk. 2. Under barnets eller den unges anbringelse uden\nfor hjemmet efter \u00a7 52, stk. 3, nr. 7, skal kommunalbestyrelsen tr\u00e6ffe afg\u00f8relse om st\u00f8tte til for\u00e6ldrene efter stk. 1,\nefter \u00a7 52, stk. 3, eller efter anden lovgivning. St\u00f8tten skal\ns\u00e5 vidt muligt medvirke til at l\u00f8se de problemer, som har\nv\u00e6ret \u00e5rsag til anbringelsen med henblik p\u00e5 at st\u00f8tte for\u00e6ldrene i at varetage omsorgen for barnet eller den unge\nved en eventuel hjemgivelse eller i samv\u00e6r med barnet\neller den unge under anbringelsen. Kommunalbestyrelsen\nskal fasts\u00e6tte en s\u00e6rskilt plan for st\u00f8tten til for\u00e6ldrene.\n\nRettigheder og pligter i forbindelse med kommunens\n\nbehandling af personoplysninger\nKommunen kan uden samtykke indhente \u00f8konomiske oplysninger samt oplysninger om ferieforhold fra\n\u2022\nandre offentlige myndigheder,\n\u2022\neIndkomstregistret,\n\u2022\nA-kasser og\n\u2022\nFeriekonto.\nKommunen kan indhente tilsvarende oplysninger om andre i husstanden.\nKommunen bruger oplysningerne til behandling af sagen eller til efterf\u00f8lgende kontrol, jf. retssikkerhedslovens \u00a7 11a,\nstk. 2 til 5.\nKommunens registrering og videregivelse af oplysninger\nKommunen registrerer de modtagne oplysninger og videregiver oplysningerne til andre offentlige myndigheder, private virksomheder m.fl., der har lovm\u00e6ssigt krav p\u00e5 oplysningerne eller samarbejder med kommunen.\nKommunen sletter oplysningerne n\u00e5r opbevaringspligten udl\u00f8ber og et eventuelt arkiveringskrav er opfyldt. N\u00e5r\noplysningerne er arkiveret eller slettet, har kommunen ikke l\u00e6ngere adgang til dem.\nDu har ret til at vide, hvilke oplysninger kommunen har om dig, og du kan kr\u00e6ve forkerte oplysninger rettet eller\nslettet.\nKommunens databeskyttelsesr\u00e5dgiver\nDu kan kontakte databeskyttelsesr\u00e5dgiveren om dine rettigheder i henhold til databeskyttelseslovgivningen.\nDu har ret til at klage til Datatilsynet over Kommunens behandling af dine personlige oplysninger.\nP\u00e5 Datatilsynet.dk kan du l\u00e6se mere om databeskyttelsesr\u00e5dgiverens rolle.\nBU 870 (05\/2018)\nUdarbejdet af KL\n\nSide 2 af 4\n\n\fVejledning om st\u00f8tteperson\nTilbud om en st\u00f8tteperson\nKommunen skal tilbyde for\u00e6ldremyndighedsindehaverne en st\u00f8tteperson i forbindelse med\nbarnets eller den unges anbringelse uden for\nhjemmet. Det er i den forbindelse ogs\u00e5 v\u00e6sentligt, at v\u00e6re opm\u00e6rksom p\u00e5 de for\u00e6ldre, som\npga. af funktionsneds\u00e6ttelse, f.eks. udviklingsh\u00e6mmede for\u00e6ldre, der har et s\u00e6rligt behov for\nst\u00f8tte til at kunne udfylde deres for\u00e6ldrerolle\nunder anbringelsen.\nDet er for\u00e6ldremyndigheds-indehaverens opholdskommune, der skal bevilge st\u00f8ttepersonen\nog d\u00e6kke udgifterne, der er forbundet dermed.\nDet er st\u00f8ttepersonens opgave at lytte og v\u00e6re\nder for at st\u00f8tte for\u00e6ldrene. En st\u00f8tteperson til\nfor\u00e6ldrene kan v\u00e6re med til at d\u00e6kke de behov,\nsom for\u00e6ldrene har under barnets anbringelse\nog kan dermed ogs\u00e5 v\u00e6re med til at styrke for\u00e6ldrenes samarbejde og involvering i arbejdet\nomkring barnet. Det styrkede for\u00e6ldresamarbejde kan medf\u00f8re en st\u00f8rre gensidig respekt,\nmellem p\u00e5 den ene side kommunen og anbringelsesstedet og p\u00e5 den anden side for\u00e6ldrene,\nder kan medf\u00f8re, at kommunen og anbringelsesstedet i h\u00f8jere grad forventes at respektere,\nat for\u00e6ldrene forsat er for\u00e6ldre, og hvor for\u00e6ldrene i h\u00f8jere grad oplever, at de fortsat har betydning for b\u00f8rnene ogs\u00e5 under anbringelsen.\nSt\u00f8ttepersonen skal give for\u00e6ldrene modspil,\nhj\u00e6lpe med udredning af sp\u00f8rgsm\u00e5l i forhold til\nden m\u00e5de det offentlige system fungerer p\u00e5,\nhj\u00e6lpe med forberedelse og evaluering af m\u00f8der og hj\u00e6lpe med at l\u00e6se og forst\u00e5 skriftligt\nmateriale omkring anbringelsen. Det er vigtigt,\naf hensyn til for\u00e6ldrene, at st\u00f8tteordningen g\u00f8res s\u00e5 fleksibel som mulig. St\u00f8ttepersonen varetager dog ikke opgaver af behandlingsm\u00e6ssig\nkarakter - f.eks. i forhold til for\u00e6ldrenes misbrug,\npsykiske problemer m.v. St\u00f8ttepersonen kan\nmedvirke til, at for\u00e6ldrene st\u00f8ttes til at blive afklaret i forhold til anbringelsen. Dette kan v\u00e6re\nrelevant i forhold til alle for\u00e6ldre - ogs\u00e5 for\u00e6ldre\nhvis barn er anbragt uden for hjemmet alene p\u00e5\ngrund af nedsat funktionsevne, fordi for\u00e6ldrene\nikke l\u00e6ngere kan varetage pasningen af barnet\ni hjemmet.\nFor\u00e6ldrene kan under anbringelsen af st\u00f8ttepersonen hj\u00e6lpes til at forbedre for\u00e6ldreskabet,\nherunder fastholde kontakten til barnet. I forhold\n\ntil kontakten til barnet eller den unge kan st\u00f8ttepersonen supplere kommunens indsats for at\nfremme kontakten efter servicelovens \u00a7 71. For\nfor\u00e6ldrene kan anbringelsesforl\u00f8bet derved blive mindre smertefuldt, og barnet kan opleve en\nmindre grad af splittelse mellem for\u00e6ldrene og\nanbringelsesstedet. Herudover kan en st\u00f8tteperson bidrage til at st\u00f8tte for\u00e6ldrene p\u00e5 en\nr\u00e6kke andre punkter, f.eks. med at l\u00f8se de problemer der har v\u00e6ret medvirkende til, at barnet\neller den unge m\u00e5tte anbringes uden for hjemmet.\nSt\u00f8ttepersonen tildeles i forbindelse med anbringelsen, det vil sige fra det tidspunkt, hvor en\nanbringelse af barnet indg\u00e5r som et konkret element i de foresl\u00e5ede foranstaltninger. St\u00f8ttepersonen kan forts\u00e6tte i en kortere periode efter\nhjemgivelsen. St\u00f8ttepersonen skal v\u00e6re et tilbud under selve anbringelsen.\nDa det er vigtigt,\n\u2022 at det er et tilbud, som for\u00e6ldrene til anbragte\nb\u00f8rn frit kan v\u00e6lge,\n\u2022 at for\u00e6ldre selv kan v\u00e6lge den konkrete st\u00f8tteperson,\n\u2022 at st\u00f8ttepersonen er uafh\u00e6ngig af forvaltningen,\n\u2022 at st\u00f8ttepersonen er fleksibel\n\u2022 at st\u00f8ttepersonen har en vidensm\u00e6ssig og\npersonlig baggrund i forhold til de krav, der\nb\u00f8r stilles til en st\u00f8tteperson,\nvil det v\u00e6re hensigtsm\u00e6ssigt, at kommunen udarbejder en liste over \u201dkvalificerede st\u00f8ttepersoner\u201d, som for\u00e6ldrene kan v\u00e6lge ud fra. Dette\nafsk\u00e6rer dog ikke familien fra selv at fremkomme med forslag til en egnet person. Kommunen\nskal foretage en konkret vurdering af, om den\nforesl\u00e5ede person er egnet som st\u00f8tteperson.\nDet er s\u00e5ledes ikke tanken, at n\u00e6re familiemedlemmer eller andre fra for\u00e6ldrenes n\u00e6re personlige netv\u00e6rk udpeges som st\u00f8tteperson.\nOrdningen, hvorefter for\u00e6ldrene tildeles en st\u00f8tteperson, er uafh\u00e6ngig af for\u00e6ldrenes eventuelle advokatbistand. Kommunen fasts\u00e6tter tidsforbruget for st\u00f8ttepersonen og kan i den\nforbindelse vurdere for\u00e6ldrenes behov, herunder deres udbytte af st\u00f8tten, og hvorn\u00e5r i anbringelsesforl\u00f8bet st\u00f8tten ydes.\nDet er ikke meningen med ordningen, at en st\u00f8tteperson skal tr\u00e6de i stedet for en eventuel biBU 870 (05\/2018)\n\nUdarbejdet af KL\n\nSide 3 af 4\n\n\fsidder. For\u00e6ldrene kan ud over st\u00f8ttepersonen\nogs\u00e5 have en bisidder, og myndighederne kan\ns\u00e5ledes ikke afvise bisidderdeltagelse med\nhenvisning til st\u00f8ttepersonordningen. Der ydes\ndog ikke betaling til en bisidder.\nKommunens afg\u00f8relse i forbindelse med for\u00e6ldrenes eventuelle valg af en st\u00f8tteperson, der\nikke er opf\u00f8rt p\u00e5 listen, kan indbringes for Ankestyrelsen, ligesom for\u00e6ldrene kan indbringe\nsp\u00f8rgsm\u00e5let om st\u00f8ttens omfang, jf. klagereglerne i kap. 26.\nAnden st\u00f8tte til for\u00e6ldrene\nKommunalbestyrelsen skal, udover at tilbyde\nfor\u00e6ldrene en st\u00f8tteperson efter \u00a7 54, stk. 1,\ndesuden tr\u00e6ffe afg\u00f8relse om, hvorvidt for\u00e6ldrene har behov for anden st\u00f8tte efter stk. 2.\nSamtidig skal der tr\u00e6ffes en afg\u00f8relse om,\nhvorvidt for\u00e6ldrene skal have st\u00f8tte eller ej, og\ni givet fald hvad denne st\u00f8tte skal best\u00e5 af. Afg\u00f8relsen skal begrundes, ligesom der skal gives klagevejledning. Hvis der tr\u00e6ffes afg\u00f8relse\nom st\u00f8tte, skal der udarbejdes en s\u00e6rskilt\nhandleplan.\nSt\u00f8tten til for\u00e6ldrene skal s\u00e5 vidt muligt medvirke til at l\u00f8se de problemer, som har v\u00e6ret \u00e5rsag til anbringelsen, med henblik p\u00e5 at st\u00f8tte\nfor\u00e6ldrene i at varetage omsorgen for barnet\neller den unge ved en eventuel hjemgivelse eller i at have samv\u00e6r med barnet eller den unge\nunder anbringelsen.\nUanset om der er mulighed for, at for\u00e6ldrene\np\u00e5 sigt kan varetage omsorgen for barnet eller\nden unge, og barnet eller den unge dermed vil\nkunne hjemgives til for\u00e6ldrene, spiller for\u00e6ldrene ofte en vigtig rolle for barnet eller den unge.\nSt\u00f8tten kan derfor ogs\u00e5 iv\u00e6rks\u00e6ttes med hen-\n\nblik p\u00e5 at st\u00f8tte for\u00e6ldrene i at have samv\u00e6r\nmed barnet eller den unge eller p\u00e5 anden m\u00e5de\nbidrage til at sikre en positiv udvikling for barnet\neller den unge.\nAfg\u00f8relser om st\u00f8tte til for\u00e6ldrene skal altid\ntr\u00e6ffes under hensyntagen til muligheden for, at\nst\u00f8tten kan bidrage til, at barnet udvikler sig positivt, jf. \u00a7 46 og \u00a7 70.\nBestemmelsen om st\u00f8tte til for\u00e6ldrene g\u00e6lder\nunder barnets eller den unges anbringelse\nuden for hjemmet, jf. \u00a7 52, stk. 3, nr. 7, hvad enten afg\u00f8relsen tr\u00e6ffes med samtykke efter lovens \u00a7 52, stk. 1, eller uden samtykke efter lovens \u00a7 58.\nKommunalbestyrelsen skal som led i den b\u00f8rnefaglige unders\u00f8gelse efter lovens \u00a7 50 foretage en unders\u00f8gelse af familiens forhold, og\nde forhold, der kan begrunde, at for\u00e6ldrene kan\nhave behov for st\u00f8tte, b\u00f8r allerede v\u00e6re kortlagt i forbindelse med den b\u00f8rnefaglige unders\u00f8gelse.\nDenne st\u00f8tte kan v\u00e6re foranstaltninger efter lovens \u00a7 52, stk. 3, som f.eks. familiebehandling,\nfor\u00e6ldrekurser, -programmer eller lignende eller \u00f8konomisk st\u00f8tte efter \u00a7 52a. Kommunalbestyrelsen skal som hidtil v\u00e6re opm\u00e6rksom p\u00e5,\nom der skal gives st\u00f8tte efter anden lovgivning,\nf.eks. om alkoholbehandling, en arbejdsmarkedsindsats eller andet, der kan medvirke til, at\nfor\u00e6ldrene kan st\u00f8ttes i at spille en positiv rolle\nfor barnet.\nForanstaltning af ophold i dagtilbud mv., behandling af barnet eller den unge og kontaktperson uden samtykke.\n\nBU 870 (05\/2018)\nUdarbejdet af KL\n\nSide 4 af 4\n\n\f"}