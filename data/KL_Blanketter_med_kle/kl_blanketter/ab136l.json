{"classes":[{"id":"15.20.04","title":""}],"title":"","text":"Lovgrundlag til\n\u201dErkl\u00e6ring om antal af ansatte og h\u00f8ring af de ansatte\nifm. virksomhedspraktik\u201d\nUddrag af lov om en aktiv besk\u00e6ftigelsesindsats\n\u00a7 48. Der skal i s\u00e5vel private som offentlige virksomheder v\u00e6re et rimeligt forhold mellem antallet af ansatte uden\ntilskud og antallet af personer i virksomhedspraktik samt\nansatte med l\u00f8ntilskud efter kapitel 12.\nStk. 2. Forud for etablering af virksomhedspraktik i mere\nend 13 uger skal sp\u00f8rgsm\u00e5let om etableringen have v\u00e6ret\ndr\u00f8ftet mellem virksomheden og repr\u00e6sentanter for virksomhedens ansatte.\n\nStk. 3. Forud for etablering af virksomhedspraktik i form\naf nytteindsats skal etableringen have v\u00e6ret dr\u00f8ftet mellem\nvirksomheden og tillidsrepr\u00e6sentanten eller en medarbejderrepr\u00e6sentant.\nStk. 4. For personer, der er i virksomhedspraktik i form af\nnytteindsats, kan det regionale arbejdsmarkedsr\u00e5d dispensere fra rimelighedskravet efter ans\u00f8gning fra kommunen.\n\n5 708410 041822\n\nEfter den 1. januar 2018 er det obligatorisk at anvende den digitale l\u00f8sning p\u00e5 virk.dk n\u00e5r\ntilbuddet drejer sig om virksomhedspraktik efter kapitel 11 i lov om en aktiv besk\u00e6ftigelsesindsats. Blanketten vil derfor blive udfaset i l\u00f8bet af 2018 for s\u00e5 vidt ang\u00e5r virksomhedspraktik efter kapitel 11.\n\nUddrag af lov om integration af udl\u00e6ndinge i Danmark (integrationsloven)\n\u00a7 23b.\nStk. 1-5. (Udeladt).\nStk. 6. Et tilbud om virksomhedspraktik i form af nytteindsats, jf. stk. 1, 2. pkt., kan have en varighed p\u00e5 op til 13\nuger.\nStk. 7. Reglerne i \u00a7\u00a7 48 og 49 i lov om en aktiv besk\u00e6fti-\n\ngelsesindsats om forholdet til virksomhedens ansatte, konkurrenceforvridning m.v. samt de regler, som besk\u00e6ftigelsesministeren fasts\u00e6tter i medf\u00f8r af \u00a7 50 i lov om en aktiv\nbesk\u00e6ftigelsesindsats, finder tilsvarende anvendelse over\nfor udl\u00e6ndinge, der tilbydes virksomhedspraktik.\n\nUddrag af bekendtg\u00f8relse om en aktiv besk\u00e6ftigelsesindsats\nForholdet til virksomhedens ansatte, h\u00f8ring\n\u00a7 72. Ved etablering af virksomhedspraktik i mere end 13\nuger skal sp\u00f8rgsm\u00e5let om etableringen have v\u00e6ret dr\u00f8ftet\nmellem arbejdsgiveren og en medarbejderrepr\u00e6sentant.\nVed etablering af virksomhedspraktik i form af nytteindsats skal sp\u00f8rgsm\u00e5let om etableringen have v\u00e6ret dr\u00f8ftet\nmellem arbejdsgiveren og tillidsrepr\u00e6sentanten, og hvis\nder ikke er en s\u00e5dan i virksomheden, en medarbejderrepr\u00e6sentant, uanset varigheden af forl\u00f8bet.\nStk. 2. Det skal fremg\u00e5 af arbejdsgiverens tilbud om etableringen, at tillidsrepr\u00e6sentanten, henholdsvis en medarbejderrepr\u00e6sentant, jf. stk. 1, er blevet h\u00f8rt om ans\u00f8gningen.\nStk. 3. Forud for etableringen skal der foreligge skriftlig\ntilkendegivelse fra arbejdsgiveren, tillidsrepr\u00e6sentanten\nhenholdsvis en medarbejderrepr\u00e6sentant om, hvorvidt\nbetingelserne i stk. 1 og 2 er opfyldt.\nForholdet mellem antal ansatte med og uden tilskud\n\u00a7 73. Antallet af personer i virksomhedspraktik, herunder nytteindsats, og antallet af ansatte med l\u00f8ntilskud efter\nkapitel 12 i lov om en aktiv besk\u00e6ftigelsesindsats m\u00e5 maksimalt udg\u00f8re\n1) 1 person for hver 5 ordin\u00e6rt ansatte, hvis virksomheden\nhar 0-50 ansatte, dog altid 1 person, og\n2) herudover 1 person for hver 10 ordin\u00e6rt ansatte.\nStk. 2. Forud for etableringen af virksomhedspraktik skal\nder foreligge skriftlig tilkendegivelse fra arbejdsgiveren og\nen medarbejderrepr\u00e6sentant om, hvorvidt dette er opfyldt.\nEr der tale om virksomhedspraktik i form af nytteindsats,\nskal tilkendegivelsen foreligge fra arbejdsgiveren og tillidsrepr\u00e6sentanten, og hvis der ikke er en s\u00e5dan i virksomheden, en medarbejderrepr\u00e6sentant.\nStk. 3. Stk. 1 g\u00e6lder ikke for personer, der er omfattet\n\naf \u00a7 1, nr. 5, n\u00e5r virksomhedspraktikken skal foreg\u00e5 p\u00e5 en\nvirksomhed, hvor personen er ansat.\nStk. 4. For personer, der er i virksomhedspraktik i form\naf nytteindsats, kan kommunen ans\u00f8ge det regionale\narbejdsmarkedsr\u00e5d om dispensation fra betingelsen i\nstk. 1, jf. \u00a7 12 i bekendtg\u00f8relse om organisering og underst\u00f8ttelse af besk\u00e6ftigelsesindsatsen m.v. Dette g\u00e6lder\ndog ikke for opgaver, der omfatter visiterede ydelser efter\nlov om social service.\nStk. 5. Virksomheden afgr\u00e6nses som udgangspunkt som\nen arbejdsplads med selvst\u00e6ndigt produktionsenhedsnummer (P-nummer), jf. lov om det centrale virksomhedsregister. S\u00e5fremt der er enighed mellem arbejdsgiveren og\nde ansatte herom, kan der ske en anden afgr\u00e6nsning. Der\nskal foreligge skriftlig tilkendegivelse om dette fra arbejdsgiveren og en medarbejderrepr\u00e6sentant, der er ansat p\u00e5\nden adresse (P-nummer), hvor virksomhedspraktikken\nskal etableres. Er der tale om virksomhedspraktik i form\naf nytteindsats, skal tilkendegivelsen foreligge fra arbejdsgiveren og tillidsrepr\u00e6sentanten, og hvis der ikke er en\ns\u00e5dan i virksomheden, en medarbejderrepr\u00e6sentant.\nStk. 6. Ved opg\u00f8relsen af antallet af ordin\u00e6rt ansatte\nmedregnes alle besk\u00e6ftigede uden hensyn til arbejdstidens l\u00e6ngde. Der skal dog ikke medregnes ansatte med\noffentligt tilskud og personer, der er ansat i henhold til en\nans\u00e6ttelsesaftale, der er indg\u00e5et for et bestemt tidsrum\neller med henblik p\u00e5 en bestemt arbejdsopgave.\nStk. 7. Opg\u00f8relsen sker ved at beregne gennemsnittet\naf antallet af ordin\u00e6rt ansatte i de seneste 3 m\u00e5neder f\u00f8r\netableringen af virksomhedspraktikken, herunder nytteindsatsen.\nStk. 8. I virksomheder, hvor antallet af ansatte er skiftende p\u00e5 grund af s\u00e6sonsvingninger, kan opg\u00f8relsen i\nstk. 6 udvides fra 3 til 4 m\u00e5neder.\nKLE 15.20.04G01 AB 136L (01\/2018)\n\nUdarbejdet af KL\n\nSide 1 af 2\n\n\fUddrag af lov om retssikkerhed og administration p\u00e5 det sociale omr\u00e5de\n(retssikkerhedsloven)\nKontrol\n\u00a7 12a. Kommunen har til enhver tid uden retskendelse\nadgang til en virksomheds lokaler m.v. samt p\u00e5 arbejdssteder uden for virksomhedens lokaler med henblik p\u00e5 at\nkontrollere de oplysninger om borgernes l\u00f8n- og arbejdsforhold, som ligger til grund for udbetaling af kontante ydelser og \u00f8konomiske tilskud fra Udbetaling Danmark samt\nkontante ydelser og \u00f8konomiske tilskud fra kommunen i\nsager, der er omfattet af denne lov. Kontrollen kan foreg\u00e5\nsom generel kontrol eller til brug for en enkelt sag. Kommunen kan foretage kontrolbes\u00f8g p\u00e5 virksomheder, som er\nbeliggende i kommunen. Kommunen kan endvidere gennemf\u00f8re kontrolbes\u00f8g p\u00e5 virksomheder i andre kommuner\nefter aftale med den kommune, hvor virksomheden er beliggende. Kommunen har ikke uden retskendelse adgang til at\nforetage kontrollen i private hjem.\nStk. 2. Kommunen kan efterse virksomhedens registreringer om borgerens l\u00f8n- og arbejdsforhold, uanset om\noplysningerne findes i et manuelt eller elektronisk register.\nMateriale, der sk\u00f8nnes at v\u00e6re af betydning for videre kontrol, skal efter anmodning udleveres eller indsendes til kommunen.\nStk. 3. Kommunen skal forevise legitimation, inden eftersynet begynder.\nStk. 4. Virksomhedens indehavere og ansatte skal v\u00e6re\nkommunen behj\u00e6lpelige ved eftersynet.\nStk. 5. Kommunalbestyrelsen kan p\u00e5l\u00e6gge en arbejdsgiver at foretage daglig registrering af oplysninger om\nansatte. De oplysninger, som skal registreres, er de samme\noplysninger, som direkt\u00f8ren for Arbejdsdirektoratet har fastsat med hjemmel i \u00a7 91, stk. 4, i lov om arbejdsl\u00f8shedsforsikring m.v.\n\nStk. 6. Kommunalbestyrelsen kan kun p\u00e5l\u00e6gge arbejdsgiveren at foretage registreringer, jf. stk. 5, hvis kommunen\nved et kontrolbes\u00f8g, jf. stk. 1, vurderer, at arbejdsgiverens\nregistreringer er mangelfulde.\nStk. 7. Registreringer efter stk. 5 skal til enhver tid p\u00e5\nbeg\u00e6ring forevises kommunen.\nStk. 8. Personer, der er besk\u00e6ftiget i virksomheden ved\neftersynet, kan anmodes om at oplyse navn, adresse og\nf\u00f8dselsdato, ans\u00e6ttelsesperiode og l\u00f8n- og ans\u00e6ttelsesvilk\u00e5r, samt om de aktuelt modtager sociale eller besk\u00e6ftigelsesm\u00e6ssige ydelser.\nStk. 9. Politiet yder bistand til kommunen. B\u00f8rne- og socialministeren kan efter forhandling med justitsministeren og\nbesk\u00e6ftigelsesministeren fasts\u00e6tte n\u00e6rmere regler herom.\nStraf\n\u00a7 12b. Medmindre h\u00f8jere straf kan id\u00f8mmes efter anden\nlovgivning, straffes med b\u00f8de den, der ved grov uagtsomhed fremkalder, bestyrker eller udnytter en vildfarelse hos\nmyndigheden ved at afgive urigtige eller vildledende oplysninger eller ved at undlade at give oplysninger om forhold,\nder har betydning for hj\u00e6lpen, jf. \u00a7 11, stk. 1, nr. 1, og\nstk. 2, og derved p\u00e5f\u00f8rer myndigheden et formuetab.\nStk. 2. Fors\u00f8mmer en arbejdsgiver at opfylde de pligter,\nsom p\u00e5hviler arbejdsgiveren efter \u00a7 12a, stk. 5 og 7, straffes denne med b\u00f8de.\nStk. 3. For overtr\u00e6delse efter stk. 2 kan der p\u00e5l\u00e6gges selskaber m.v. (juridiske personer) strafansvar efter reglerne i\nstraffelovens 5. kapitel.\n\nKLE 15.20.04G01 AB 136L (01\/2018)\nUdarbejdet af KL\n\nSide 2 af 2\n\n\f"}