{"classes":[{"id":"27.24.45","title":""}],"title":"","text":"5 708410 035937\n\nVejledning til \u201dMellemkommunal underretning\u201d\n\nBlankettens anvendelse\nBlanketten skal anvendes, n\u00e5r et barn\/en ung fraflytter en kommune, og barnet\/den unge har\nbehov for s\u00e6rlig st\u00f8tte, eller fraflytningskommunen har mistanke om, at der er risiko for barnets\/\nden unges (herunder ogs\u00e5 et uf\u00f8dt barns) trivsel, sundhed og udvikling. Dette g\u00e6lder b\u00e5de ved\nubehandlede underretninger, sager om s\u00e5rbare b\u00f8rn og unge og sager om b\u00f8rn og unge med\nnedsat funktionsevne, hvor der er behov for s\u00e6rlig st\u00f8tte.\n\nUnderretningsprocessen\nN\u00e5r fraflytningskommunen skal underrette, udfyldes blanketten, jf. udfyldningsvejledning nedenfor.\nBlanketten fremsendes herefter til tilflytningskommunen med Digital Post. Hvis til- og fraflytningskommunen benytter samme it-system kan blanketten fremsendes via it-system.\nAkut-sager\n\nHvis fraflytningskommunen vurderer, at underretningen skal behandles akut i tilflytningskommunen,\njf. servicelovens \u00a7 155, stk. 2, s\u00e5 udfylder fraflytningskommunen i f\u00f8rste omgang blankethovedet,\npunkt 1 med identificering af barnet\/den unge og punkt 4 med tilstr\u00e6kkelig opsummering til, at\ntilflytningskommunen kan handle hensigtsm\u00e6ssigt, og fremsender underretningsblanketten straks.\nHerefter f\u00e6rdigg\u00f8res underretningen, som genfremsendes, n\u00e5r den er f\u00e6rdig.\n\nFremsendelse\nmed Digital Post\n\nDen udfyldte blanket samt bilag fremsendes med Digital Post eller via it-system til tilflytningskommunen. I emnefeltet skrives Blanketnavnet: Mellemkommunal underretning. Der tilf\u00f8jes \u201dakut\u201d, hvis\ndette er tilf\u00e6ldet.\nHvis der er flere eller st\u00f8rre bilag end \u00e9n Digital Post-meddelelse kan rumme, s\u00e5 kan disse\nsendes efterf\u00f8lgende med samme emnenavn og fortl\u00f8bende nummerering. De to kommuner kan\nindbyrdes aftale anden kanal til fremsendelse af bilag, men blanketten fremsendes altid med\nDigital Post eller via it-system.\n\nKvittering med\nDigital Post\n\nN\u00e5r tilflytningskommunen har modtaget blanketten, fremsendes en kvittering med Digital Post.\nTilflytningskommunen kan svare direkte p\u00e5 den fremsendte meddelelse i Digital Post ved at tilf\u00f8je\n\u201dKvittering\u201d i emnefeltet. Hvis Kvittering fremsendes som selvst\u00e6ndig meddelelse skal emnefeltet\nnavngives tilsvarende fremsendelsen, og fraflytningskommunens sagsidentitet skal tilf\u00f8jes som\ntekst.\nV\u00e6r opm\u00e6rksom p\u00e5, at der f\u00f8rst skal kvitteres, n\u00e5r den mellemkommunale underretning er\nmodtaget hos den sagsbehandlende enhed i kommunen.\n\nUdfyldelse af blanketten\nBlankethovedets venstre halvdel + tilflytningskommunens nummer og navn udfyldes af fraflytningskommunen.\nSagsidentitet\n\u2013 Underretning\n\nSagsidentitet udfyldes med den entydige sagsidentitet, som tilflytningskommunen skal anvende,\nn\u00e5r tilflytningskommunen kvitterer for modtagelsen af underretningen via Digital Post samt anden\nkontakt i fraflytningskommunen om underretningen.\n\nKontaktoplysninger\n\nKontaktperson og telefonnummer udfyldes med den person, som tilflytningskommunen kan\nkontakte, hvis sagsbehandleren\/underretningsteamet straks \u00f8nsker uddybning af underretningen.\nYderligere kontaktpersoner skal oplyses i punkt 3.\n\nFremsendelsesdato\n\nFremsendelsesdato er den dato, hvor blanketten fremsendes med Digital Post.\n\nAkut-vurdering\n\nHvis fraflytningskommunen vurderer, at underretningen skal behandles akut i tilflytningskommunen, s\u00e5 markeres dette i blankethovedet. Se n\u00e6rmere om denne akut-vurdering under punkt 4, og\nse ogs\u00e5 underretningsprocessen for akut-sager herover.\n\nFraflytningskommunen\n\nFraflytningskommunen udfylder tilflytningskommunens nummer og navn.\nDe screenede felter er forbeholdt tilflytningskommunen. Det er frivilligt for tilflytningskommunen at\nudfylde felterne p\u00e5 blanketten eller registrere oplysningerne et andet sted.\n\nKLE 27.24.45G01 BU 880V (10\/2015)\nUdarbejdet af KL\n\nSide 1 af 4\n\n\f1. Underretning om\nDer er plads til 2 b\u00f8rn\/unge p\u00e5 blanketten. Antallet er udelukkende valgt af blankettekniske\n\u00e5rsager. Hvis underretningen omhandler 2 b\u00f8rn\/unge, kan disse opremses i feltet nedenfor. Der\nafkrydses, hvis der er mellemkommunale underretninger p\u00e5 flere b\u00f8rn i familien. Det angives\ndesuden, hvor mange b\u00f8rn\/unge, der er lavet underretninger p\u00e5 i alt.\nKontaktmuligheder\n\nKontaktmuligheder anvendes til at videregive de erfaringer, som fraflytningskommunen har fra\nkontakten til barnet\/den unge. Det kan v\u00e6re rent praktiske oplysninger, som den unges mobilnummer eller facebookprofil eller oplysninger om, hvor barnet\/den unge ofte opholder sig, hvis\ndet afviger fra folkeregisteradressen.\nDet er ogs\u00e5 her, fraflytningskommunen kan give en vurdering af, hvordan barnet\/den unge selv\nforholder sig til sin situation og til eventuel kontakt med kommunen, hvis det har betydning for\ntilflytningskommunens initierende kontakt med barnet\/den unge. Hvis det har st\u00f8rre betydning for\nselve sagen, hvordan barnet\/den unge forholder sig til sin situation, skal dette medtages i\nfraflytningskommunens opsummering i punkt 4.\n\n2. For\u00e6ldre og andre ressourcepersoner\nUnder dette punkt oplyses, hvem der \u2013 i praksis \u2013 er for\u00e6ldre til barnet\/den unge, og hvilke \u00f8vrige\nressourcepersoner, der er omkring barnet\/den unge.\nMor og far\n\nDet kan afkrydses, hvem der er for\u00e6ldremyndighedsindehaver, og der er mulighed for at oplyse\nflere for\u00e6ldreroller til barnet\/den unge. De rent formelle forhold med hensyn til for\u00e6ldremyndighed\nog folkeregisteradresse henter tilflytningskommunen selv i CPR-registeret.\n\nAndre ressourcepersoner\n\nFeltet Beskrivelse eller uddybning, herunder kontaktmuligheder anvendes, hvis fraflytningskommunen \u00f8nsker at uddybe en ikke-traditionel for\u00e6ldrerolle i tekstfeltet.\nFeltet Beskrivelse eller uddybning, herunder kontaktmuligheder kan ogs\u00e5 anvendes ved oplysning\nom andre ressourcepersoner.\nDet kan v\u00e6re ressourcepersoner i familien, som fx \u00e6ldre s\u00f8skende, bedstefor\u00e6ldre, personer,\nsom barnet\/den unge har tillid til, som fx skolel\u00e6rer eller fritidsleder, personer som har megen\nkontakt med barnet\/den unge, som fx en kammerats for\u00e6ldre eller personer med mere formel\nrelation til barnet, som st\u00f8tte-\/kontaktperson eller v\u00e6rge.\n\nKontaktmuligheder\n\nOgs\u00e5 her kan fraflytningskommunen videregive erfaringer i forbindelse med kontakten til for\u00e6ldrene \u2013 b\u00e5de de praktiske og en vurdering af samarbejdsproblematikken. Hvis for\u00e6ldrenes\ntilgang til barnet, sagen og kommunen har st\u00f8rre betydning for selve sagen, s\u00e5 skal dette\nmedtages i fraflytningskommunens opsummering i punkt 4.\nKontaktforhold til ikke-traditionelle for\u00e6ldre kan uddybes.\nAlmindelige kontaktoplysninger til ressourcepersoner kan oplyses.\nI feltet Beskrivelse eller uddybning, herunder kontaktmuligheder er desuden mulighed for at\nafkrydses, at for\u00e6ldre eller ressourceperson er orienteret om underretningen.\n\nPart i sagen\n\nFor hver person skal det oplyses, om personen er part i sagen efter forvaltningsloven. Ja afkrydses, hvis personen har helt almindelige partsrettigheder efter forvaltningsloven. Delvist afkrydses,\nhvis personen kun har partsrettigheder i en del af sagerne fx i forbindelse med samkvem og\nhjemsendelse. Delvis afkrydses ogs\u00e5, hvis partsrettighederne er under behandling fx i forbindelse\nmed sager i statsforvaltningen om for\u00e6ldremyndighed og samkvem, emancipation eller ved\nmistanke om incest og vold.\n\n3. Kontaktoplysninger fraflytningskommune\nI dette punkt skal oplyses den ansvarlige enhed. I ledeteksten st\u00e5r der \u201dAnsvarlig afdeling\u201d, men\nden organisatoriske enhed kan lige s\u00e5 vel v\u00e6re et kontor, et team, en gruppe eller andet.\nI blankethovedet oplyses den medarbejder, som tilflytningskommunen kan kontakte, hvis sagsbehandleren\/underretningsteamet straks \u00f8nsker uddybning af underretningen.\nI punkt 3 skal oplyses kontaktoplysninger til medarbejdere med faglig indsigt i sagen. Der kan\noplyses yderligere medarbejdere, der har v\u00e6ret sagsbehandlere p\u00e5 forskellige opgaveomr\u00e5der\neller sagstrin.\nKLE 27.24.45G01 BU 880V (10\/2015)\nUdarbejdet af KL\n\nSide 2 af 4\n\n\fI feltet Telefonnummer kan det afkrydses, hvis en medarbejder \u00f8nsker at blive kontaktet af\ntilflytningskommunen.\n\n4. Begrundelse for underretning\nFraflytningskommunen skal opsummere relevante vurderinger, som kommunen har foretaget p\u00e5\nsagen, jf. Servicelovens \u00a7 152, stk. 2. Opsummeringen skal give et opdateret overblik over sagen.\nDetaljer og uddybninger skal findes i de medsendte dokumenter.\nAkut-vurdering\n\nFraflytningskommunen skal ogs\u00e5 vurdere, om tilflytningskommunen b\u00f8r behandle underretningen\nsom akut. Fraflytningskommunens begrundelser for akutvurderingen skal oplyses. Hvis fraflytningskommunen alvorligt har overvejet, men ikke har vurderet underretningen til at v\u00e6re akut, s\u00e5\nskal begrundelsen herfor ogs\u00e5 oplyses.\nDet er stadig tilflytningskommunens ansvar at behandle underretningen fagligt og juridisk korrekt\nog tr\u00e6ffe den egentlige afg\u00f8relse b\u00e5de med hensyn til vurdering af akut-status og den videre\nbehandling af sagen.\n\nMulighed for\nhurtig kontakt\n\nGenfremsendelse\n\nHvis fraflytningskommunen har vurderet, at tilflytningskommunen b\u00f8r behandle underretningen\nsom akut, s\u00e5 er det vigtigt, at den kontaktperson, der oplyses i blankethovedet, kan kontaktes\ninden for de kommende 24 timer, og at kontaktpersonen kan hj\u00e6lpe den ansvarlige sagsbehandler i tilflytningskommunen med yderligere oplysninger mundtligt.\nSelvom en mundtlig uddybning er foreg\u00e5et og m\u00e5ske er resulteret i, at et eller flere dokumenter er\nfremsendt bilateralt, s\u00e5 skal fraflytningskommunen stadig f\u00e6rdigg\u00f8re underretningen og genfremsende den via Digital Post.\n\n5. Sagens status\nDette punkt skal oplyse, hvor fraflytningskommunen er n\u00e5et til i sagen \u2013 hvilke processer fraflytningskommunen var i gang med ved flytningen. Afkrydsningsr\u00e6kkef\u00f8lgen f\u00f8lger den sekventielle\nproces, men der kan godt afkrydses flere processer. Felterne til \u201dYderligere statusinformation\u201d til\nhver proces er valgfrie at udfylde, men det kan fx oplyses, om processen lige er p\u00e5begyndt eller\nn\u00e6sten f\u00e6rdig, eller at foranstaltningerne er forel\u00f8bige eller velfungerende.\nI tilknytning til igangv\u00e6rende indsatser skal det pr\u00e6ciseres inden for hvilke opgaveomr\u00e5der\nfraflytningskommunen har igangv\u00e6rende sag(er).\nOpgaveomr\u00e5der\n\nForanstaltninger\n\nKLE 27.27\n\nForanstaltninger efter servicelovens \u00a7 52.\n\nPersonlig hj\u00e6lp\n\nKLE 27.21\n\nPersonlig hj\u00e6lp og pleje efter servicelovens \u00a7 83 og hj\u00e6lp til\nat vedligeholde fysiske og psykiske f\u00e6rdigheder efter servicelovens \u00a7 86 til b\u00f8rn, der har behov herfor, samt ledsagelse til\nb\u00f8rn og unge.\n\nR\u00e5dgivning,\nhandleplaner og\nrammer for tilsyn\n\nKLE 27.12\n\nHvis r\u00e5dgivning efter servicelovens \u00a7 11 er individuelt tilrettelagt.\n\nSpecialundervisning og socialp\u00e6dagogisk bistand\n\nKLE 17.13\n\nSagsmateriale, der ligger decentralt p\u00e5 skolen, skal ikke indg\u00e5 i\nunderretningen, men at der ydes indsats p\u00e5 omr\u00e5det skal\nfremg\u00e5.\n\nSSP-indsats\n\nKLE 27.25\n\nSSP-samarbejdet mellem kommuner og politi om forebyggelse af kriminalitet blandt b\u00f8rn og unge.\n\nS\u00e6rlig st\u00f8tte\n\nKLE 27.24\n\nS\u00e6rlig st\u00f8tte til b\u00f8rn og unge efter serviceloven, som ikke h\u00f8rer under Foranstaltninger efter servicelovens \u00a7 52 (27.27).\n\nS\u00e6rlige tilbud\n\nKLE 27.18\n\nS\u00e6rlige tilbud til b\u00f8rn og unge med nedsat fysisk eller psykisk\nfunktionsevne, hvis behov ikke kan d\u00e6kkes af de almindelige\ndagtilbud efter dagtilbudsloven.\nSagsmateriale, der ligger decentralt p\u00e5 tilbudet, skal ikke indg\u00e5 i underretningen.\n\nKLE 27.24.45G01 BU 880V (10\/2015)\nUdarbejdet af KL\n\nSide 3 af 4\n\n\fDer kan ogs\u00e5 oplyses efter hvilken \u00a7 i serviceloven, der er truffet afg\u00f8relse. Der er mulighed for at\noplyse, hvis der er yderligere opgaveomr\u00e5der og andre love end serviceloven, som har relevans\nfor tilflytningskommunens overtagelse af sagen.\nDer er desuden plads til at oplyse om \u00f8vrige opm\u00e6rksomhedspunkter.\n\n6. Oversigt over relevante dokumenter\nI forbindelse med en underretning skal fraflytningskommunen oversende n\u00f8dvendigt sagsmateriale, jf. Servicelovens \u00a7 152, stk. 2.\nP\u00e5 blanketten er fors\u00f8gt at opliste de mest almindelige dokumenter i en b\u00f8rne- og ungesag,\ns\u00e5ledes at punktet kan anvendes som tjekliste, og s\u00e5 de mest almindelige dokumenter er\nforudfyldt p\u00e5 blanketten. Antallet af dokumenter af samme slags, fx underretninger og statusudtalelser, er valgt af blankettekniske \u00e5rsager. Under de faglige unders\u00f8gelser er psykologisk\nunders\u00f8gelse og for\u00e6ldreevneunders\u00f8gelse pr\u00e6defineret, da det formodes, at disse er oftest\nforekommende, men det kan ogs\u00e5 v\u00e6re intelligenstest, ordblindetest eller lignede.\nHvilke dokumenter oplyses \u2013\nAfkrydsning i\nSag\n\nFraflytningskommunen skal oplyse, hvilke dokumenter fraflytningskommunen har liggende p\u00e5\nsagen, og som kan have relevans for tilflytningskommunens videre behandling af sagen. Det er\nikke hensigten, at det skal v\u00e6re en fuldst\u00e6ndig liste over sagens akter. Det er som hovedregel\nkun den seneste udgave af dokumentet, der skal oplistes. Disse dokumenter skal have afkrydsning i kolonnen: Sag.\nVed Underretninger og Samtaler med barnet kan afkrydses, om der er tale om et dokument eller\net journalnotat.\n\nDokumenter som\nmedsendes\nunderretningen\n\u2013 Afkrydsning i\nSendt\n\nN\u00e5r listen er udarbejdet, s\u00e5 skal det vurderes, hvilke dokumenter der skal medsendes underretningen. Det er dokumenter, der kan anvendes af tilflytningskommunen til sagens oplysning, der\nskal fremsendes \u2013 og kun disse dokumenter. Disse dokumenter skal have afkrydsning i kolonnen: Sendt.\nB\u00f8rnefaglig unders\u00f8gelse og handleplan skal som udgangspunkt altid medsendes \u2013 b\u00e5de den\ng\u00e6ldende og evt. den uafsluttede.\nDet skal ogs\u00e5 vurderes, om fremfinding af dokumenter forsinker underretningsprocessen.\nTilflytningskommunen kan altid rekvirere dokumenterne p\u00e5 et senere tidspunkt.\n\nAkutfremsendelser\n\nVed akut-fremsendelser skal i f\u00f8rste omgang kun medsendes de dokumenter, som er n\u00f8dvendige for tilflytningskommunens akut-vurdering. Fraflytningskommunen skal kun bruge tid p\u00e5\nfremfinding af yderligere dokumenter, der kan underst\u00f8tte tilflytningskommunens vurdering af\nindsats, s\u00e5fremt dette kan g\u00f8res hurtigt. Se i \u00f8vrigt afsnit om akut-vurdering ovenfor under\npunkt 4.\n\nYderligere\nbeskrivelser og\nbem\u00e6rkninger\n\nDet er valgfrit at udfylde Yderligere beskrivelse af og bem\u00e6rkninger til dokumenterne. Men det\nkan fx v\u00e6re en pr\u00e6cisering af, hvilket dokument det er, hvilken status dokumentet har, eller en\nforklaring p\u00e5, hvorfor et dokument ikke er medsendt.\nOplysningen om it-system gives, fordi det er muligt i nogle it-systemer at overflytte sagen digitalt,\nhvis begge kommunerne har samme it-system.\n\nHvis blanketten er utilstr\u00e6kkelig\nBeskrivelser\n\nHvis pladsen p\u00e5 blanketten er utilstr\u00e6kkelig, er der flere muligheder for at supplere. I beskrivelserne p\u00e5 blanketten kan der henvises til \u2013 hvor i de medsendte dokumenter \u2013 problematikken er\nbeskrevet fyldestg\u00f8rende. Fraflytningskommunen kan ogs\u00e5 udarbejde, henvise til og medsende\net journalnotat med fx fyldestg\u00f8rende opsummering eller beskrivelse af kontaktproblematikker. I\ndisse tilf\u00e6lde skal hovedindholdet dog fremg\u00e5 af selve blanketten i overskrifter.\n\nDokumenter\n\nHvis sagsmaterialet (antallet af dokumenter) er for omfattende til at kunne rummes i blankettens\npunkt 6, kan fraflytningskommunen udarbejde en fuldst\u00e6ndig aktliste p\u00e5 sagen. Dette er ogs\u00e5 en\nmulighed, hvis fraflytningskommunen har mere effektive it-tekniske processer til at udarbejde en\ns\u00e5dan aktliste. V\u00e6r dog opm\u00e6rksom p\u00e5, at listen skal renses for ikke relevante dokumenter af\nfraflytningskommunen, s\u00e5ledes at det ikke er tilflytningskommunen, der skal sortere i en\nomfangsrig aktliste. Det er ligeledes en mulighed at henvise helt eller delvist til en digital overlevering af sagen og dokumenterne, hvis de to kommuner har samme fagsystem, og dette er en\nfunktionalitet i systemet.\nB\u00e5de uddybende journalnotat, supplerende aktliste og digital overlevering skal fremg\u00e5 af\nblankettens punkt 6.\nKLE 27.24.45G01 BU 880V (10\/2015)\n\nUdarbejdet af KL\n\nSide 4 af 4\n\n\f"}