{"classes":[{"id":"15.20.03","title":""}],"title":"","text":"5 708410 041884\n\nEfter den 1. januar 2018 er det obligatorisk at anvende den digitale l\u00f8sning p\u00e5 virk.dk n\u00e5r tilbuddet drejer sig om l\u00f8ntilskud\nefter kapitel 12 i lov om en aktiv besk\u00e6ftigelsesindsats. Blanketten vil derfor blive udfaset i l\u00f8bet af 2018 for s\u00e5 vidt ang\u00e5r\nl\u00f8ntilskud efter kapitel 12.\n\nLovgrundlag til\n\u201dTilbud om ans\u00e6ttelse med l\u00f8ntilskud\u201d\nUddrag af lov om en aktiv besk\u00e6ftigelsesindsats\n\u00a7 2. M\u00e5lgrupper efter afsnit III-VII i denne lov er:\n1) Ledige, der modtager dagpenge efter lov om arbejdsl\u00f8shedsforsikring m.v.,\n2) personer, der modtager kontanthj\u00e6lp eller integrationsydelse efter lov om aktiv socialpolitik, og som er\njobparate, bortset fra integrationsydelsesmodtagere,\nsom er omfattet af integrationsprogrammet efter integrationsloven, eller som er omfattet af nr. 12 eller 13,\n3) personer, der modtager kontanthj\u00e6lp eller integrationsydelse efter lov om aktiv socialpolitik, og som er\naktivitetsparate, bortset fra integrationsydelsesmodtagere, som er omfattet af integrationsprogrammet efter\nintegrationsloven, eller som er omfattet af nr. 12 eller\n13,\n4) personer med begr\u00e6nsninger i arbejdsevnen, som er\nomfattet af kapitel 6 i lov om aktiv socialpolitik, bortset\nfra personer, der er omfattet af nr. 5,\n5) personer, der modtager dagpenge under sygdom efter\nlov om sygedagpenge,\n6) personer under folkepensionsalderen, jf. \u00a7 1a i lov om\nsocial pension, med varige begr\u00e6nsninger i arbejdsevnen, der modtager f\u00f8rtidspension efter lov om social\npension eller efter lov om h\u00f8jeste, mellemste, forh\u00f8jet\nalmindelig og almindelig f\u00f8rtidspension m.v., og som\nikke er i stand til at fastholde eller opn\u00e5 besk\u00e6ftigelse\np\u00e5 nedsat tid p\u00e5 normale vilk\u00e5r p\u00e5 arbejdsmarkedet,\n7) (udeladt)\n8) personer med handicap, jf. lov om kompensation til\nhandicappede i erhverv m.v., der har gennemf\u00f8rt en\nuddannelse af mindst 18 m\u00e5neders varighed, som kan\nberettige til optagelse i en arbejdsl\u00f8shedskasse, og\nsom ikke har opn\u00e5et ans\u00e6ttelse efter op til 2 \u00e5r efter\nuddannelsens afslutning, og som mangler erhvervserfaring inden for det arbejdsomr\u00e5de, som uddannelsen\nkvalificerer til,\n9) (udeladt),\n10) personer, der ikke er i besk\u00e6ftigelse, og som ikke\nopfylder betingelserne for at modtage offentlig hj\u00e6lp\ntil fors\u00f8rgelse, herunder dagpenge efter lov om\narbejdsl\u00f8shedsforsikring m.v., kontanthj\u00e6lp , integrationsydelse eller uddannelseshj\u00e6lp efter lov om aktiv\nsocialpolitik eller SU efter lov om statens uddannelsesst\u00f8tte, samt personer, der ikke kan f\u00e5 tilbud efter\nintegrationsloven,\n11) personer, der som led i et ressourceforl\u00f8b efter kapitel\n12a modtager ressourceforl\u00f8bsydelse efter kapitel 6 a\ni lov om aktiv socialpolitik, herunder personer, der ikke\nf\u00e5r udbetalt ressourceforl\u00f8bsydelsen under ressourceforl\u00f8b p\u00e5 grund af fradrag for indt\u00e6gter,\n12) personer, som modtager uddannelseshj\u00e6lp eller integrationsydelse efter lov om aktiv socialpolitik, som\ner uddannelsesparate, og som er under 30 \u00e5r uden\nerhvervskompetencegivende uddannelse, bortset fra\nintegrationsydelsesmodtagere, som er omfattet af\n\nintegrationsprogrammet efter integrationsloven,\n13) personer, som modtager uddannelseshj\u00e6lp eller\nintegrationsydelse efter lov om aktiv socialpolitik,\nsom er aktivitetsparate, og som er under 30 \u00e5r uden\nerhvervskompetencegivende uddannelse, bortset fra\nintegrationsydelsesmodtagere, som er omfattet af\nintegrationsprogrammet efter integrationsloven, og\n14) (udeladt).\nKapitel 12\nAns\u00e6ttelse med l\u00f8ntilskud\n\u00a7 51. Personer, der er omfattet af \u00a7 2, nr. 1-6, 8 og 11-14,\nkan f\u00e5 tilbud om ans\u00e6ttelse med l\u00f8ntilskud hos offentlige\neller private arbejdsgivere. Det g\u00e6lder dog ikke personer,\nder er omfattet af \u00a7 2, nr. 5 og 14, og som er i et ans\u00e6ttelsesforhold. For personer omfattet af \u00a7 2, nr. 12, er det\nen betingelse, at de ikke vurderes \u00e5benlyst uddannelsesparate.\nStk. 2. For at blive ansat med l\u00f8ntilskud skal personer,\n1) som er omfattet af \u00a7 2, nr. 1, have v\u00e6ret ledige i sammenlagt mere end 6 m\u00e5neder, jf. dog stk. 4,\n2) som er omfattet af \u00a7 2, nr. 2, 3 ,10, 12 og 13 i en sammenh\u00e6ngende periode p\u00e5 mere end 6 m\u00e5neder have\nmodtaget arbejdsl\u00f8shedsdagpenge, kontanthj\u00e6lp,\nintegrationsydelse, uddannelseshj\u00e6lp, sygedagpenge i en ledighedsperiode, ressourceforl\u00f8bsydelse,\nrevalideringsydelse, ledighedsydelse, midlertidig\narbejdsmarkedsydelse, kontantydelse efter lov om\nkontantydelse, have v\u00e6ret i tilbud efter kapitel 12 eller\nhave v\u00e6ret ledige selvfors\u00f8rgende, jf. dog stk. 4,\nStk. 3. For at blive ansat med l\u00f8ntilskud hos private\narbejdsgivere skal personer,\n1) som er omfattet af \u00a7 2, nr. 5, i en sammenlagt periode\np\u00e5 mere end 6 m\u00e5neder have modtaget arbejdsl\u00f8shedsdagpenge eller sygedagpenge, jf. dog stk. 4,\n2) som er omfattet af \u00a7 2, nr. 11, i en sammenh\u00e6ngende periode p\u00e5 mere end 6 m\u00e5neder have modtaget\narbejdsl\u00f8shedsdagpenge,\nkontanthj\u00e6lp,\nintegrationsydelse, uddannelseshj\u00e6lp, sygedagpenge i en ledighedsperiode, ressourceforl\u00f8bsydelse,\nrevalideringsydelse, ledighedsydelse, midlertidig\narbejdsmarkedsydelse, kontantydelse efter lov om\nkontantydelse, have v\u00e6ret i tilbud efter dette kapitel\neller have v\u00e6ret ledige selvfors\u00f8rgende, jf. dog stk. 4,\nog\n3) som er omfattet af \u00a7 2, nr. 14, i en sammenlagt periode\np\u00e5 mere end 6 m\u00e5neder have modtaget ressourceforl\u00f8bsydelse efter kapitel 6b i lov om aktiv socialpolitik,\narbejdsl\u00f8shedsdagpenge eller sygedagpenge, jf. dog\nstk. 4.\nStk. 4. (Udeladt).\n\u00a7 52. Tilbud om ans\u00e6ttelse med l\u00f8ntilskud gives\nKLE 15.20.03G01 AB 211L (01\/2018)\n\nUdarbejdet af KL\n\nSide 1 af 5\n\n\f1) med henblik p\u00e5 opl\u00e6ring og genoptr\u00e6ning af faglige,\nsociale eller sproglige kompetencer af personer, der er\nomfattet af \u00a7 2, nr. 1-5 og 11-14,\n2) med henblik p\u00e5 opn\u00e5else eller fastholdelse af besk\u00e6ftigelse for personer, der er omfattet af \u00a7 2, nr. 6, og\n3) med henblik p\u00e5 indslusning p\u00e5 arbejdsmarkedet af\npersoner, der er omfattet af \u00a7 2, nr. 8.\n\u00a7 52a. Personer, der er omfattet af \u00a7 2, nr. 1-3, har ret\ntil tilbud om ans\u00e6ttelse med l\u00f8ntilskud efter kapitel 12,\ns\u00e5fremt betingelserne i dette kapitel og regler fastsat i\nmedf\u00f8r heraf er opfyldt og personen selv har fundet tilbuddet.\nStk. 2. Arbejdsgiveren og den ledige aftaler varigheden\naf perioden med l\u00f8ntilskud.\nVarighed\n\u00a7 53. For personer, der er omfattet af \u00a7 2, nr. 1, kan\net tilbud om ans\u00e6ttelse med l\u00f8ntilskud hos offentlige\narbejdsgivere gives i op til 4 m\u00e5neder og hos private\narbejdsgivere i op til 6 m\u00e5neder.\nStk. 2. For personer, der er omfattet af \u00a7 2, nr. 2, 3, 12\nog 13, kan et tilbud om ans\u00e6ttelse med l\u00f8ntilskud gives i\nop til 6 m\u00e5neder.\nStk. 3. For personer, der er omfattet af \u00a7 2, nr. 5, 8, 11\nog 14, kan et tilbud om ans\u00e6ttelse med l\u00f8ntilskud gives i\nop til 1 \u00e5r.\nStk. 4. For personer, der er omfattet af \u00a7 2, nr. 4 og 6, kan\net tilbud om ans\u00e6ttelse med l\u00f8ntilskud gives ud over 1 \u00e5r.\nL\u00f8n- og arbejdsvilk\u00e5r\n\u00a7 54. Ved ans\u00e6ttelse med l\u00f8ntilskud hos private arbejdsgivere af personer, der er omfattet af \u00a7 2, nr. 1-3, 5 og\n11-14, skal l\u00f8n- og arbejdsvilk\u00e5r v\u00e6re overenskomstm\u00e6ssige eller de for tilsvarende arbejde s\u00e6dvanligt g\u00e6ldende.\n\u00a7 55. Ved ans\u00e6ttelse med l\u00f8ntilskud hos offentlige\narbejdsgivere af personer, der er omfattet af \u00a7 2, nr. 1-3, 5\nog 11-14, skal l\u00f8n- og arbejdsvilk\u00e5r v\u00e6re overenskomstm\u00e6ssige, jf. dog stk. 2-6.\nStk. 2. L\u00f8nnen udg\u00f8r 121,47 kr. pr. time (2015-niveau)\neksklusive feriepenge m.v.\nStk. 3. Ved ans\u00e6ttelse af personer, der er omfattet af \u00a7 2,\nnr. 1, skal l\u00f8nnen til personen efter fradrag af arbejdsmarkedsbidrag ligge p\u00e5 niveau med personens individuelle\ndagpenge efter lov om arbejdsl\u00f8shedsforsikring m.v..\nStk. 4. Ved ans\u00e6ttelse af personer, der er omfattet af\n\u00a7 2, nr. 2, 3 og 11-14, skal l\u00f8nnen til personen efter fradrag\naf arbejdsmarkedsbidrag under hele ans\u00e6ttelsesforholdet ligge p\u00e5 niveau med personens samlede individuelle\nhj\u00e6lp efter lov om aktiv socialpolitik ved ans\u00e6ttelsesforholdets p\u00e5begyndelse.\nStk. 5. Den offentlige arbejdsgiver fasts\u00e6tter arbejdstiden i det enkelte tilbud under hensyn til l\u00f8nnen, jf. stk. 3\nog 4. Antallet af arbejdstimer rundes op til n\u00e6rmeste hele\nantal timer. Ved ans\u00e6ttelsesforholdets p\u00e5begyndelse fasts\u00e6ttes arbejdstiden for hele perioden.\nStk. 6. Ved ans\u00e6ttelse af en person, der er omfattet af\n\u00a7 2, nr. 5, fasts\u00e6ttes arbejdstiden efter aftale mellem kommunen, arbejdsgiveren og personen.\nStk. 7. Besk\u00e6ftigelsesministeren kan fasts\u00e6tte regler\nom, at l\u00f8nnen og arbejdstiden neds\u00e6ttes, hvis personen\nhar ordin\u00e6r besk\u00e6ftigelse.\n\u00a7 56. Ved ans\u00e6ttelse med l\u00f8ntilskud af personer, der\ner omfattet af \u00a7 2, nr. 4, skal l\u00f8nnen som minimum svare\ntil den mindste overenskomstm\u00e6ssige p\u00e5 det aktuelle\nans\u00e6ttelsesomr\u00e5de eller den for tilsvarende arbejde s\u00e6d-\n\nvanlig g\u00e6ldende og arbejdsvilk\u00e5rene svare til de overenskomstm\u00e6ssige eller de for tilsvarende arbejde s\u00e6dvanlig\ng\u00e6ldende.\nStk. 2. Ved ans\u00e6ttelse med l\u00f8ntilskud i elev- eller l\u00e6rlingeforl\u00f8b af personer, der er omfattet af \u00a7 2, nr. 4, og\nsom p\u00e5 grund af omfattende psykiske, fysiske eller sociale\nproblemer alene er i stand til at yde en meget begr\u00e6nset\narbejdsindsats, skal l\u00f8nnen svare til den mindste overenskomstm\u00e6ssige elev- eller l\u00e6rlingel\u00f8n og arbejdsvilk\u00e5rene\nsvare til de overenskomstm\u00e6ssige eller de for tilsvarende\narbejde s\u00e6dvanlig g\u00e6ldende, jf. dog stk. 3.\nStk. 3. Jobcenteret kan efter en konkret og individuel\nvurdering beslutte, at l\u00f8nnen til personer omfattet af\nstk. 2 som minimum skal svare til den mindste overenskomstm\u00e6ssige l\u00f8n p\u00e5 det aktuelle ans\u00e6ttelsesomr\u00e5de\neller den for tilsvarende arbejde s\u00e6dvanlig g\u00e6ldende.\n\u00a7 57. Ved ans\u00e6ttelse med l\u00f8ntilskud af personer, der\ner omfattet af \u00a7 2, nr. 6, fasts\u00e6ttes l\u00f8n- og arbejdsvilk\u00e5r,\nherunder arbejdstiden, ved aftale mellem arbejdsgiveren\nog personen. Dette skal ske i samarbejde med de faglige\norganisationer.\n\u00a7 58. Ved ans\u00e6ttelse med l\u00f8ntilskud af personer, der er\nomfattet af \u00a7 2, nr. 8, skal l\u00f8n- og arbejdsvilk\u00e5r v\u00e6re overenskomstm\u00e6ssige eller de for tilsvarende arbejde s\u00e6dvanligt g\u00e6ldende.\n\u00a7 59. Personer, der ans\u00e6ttes med l\u00f8ntilskud, er i \u00f8vrigt\nomfattet af den lovgivning, der g\u00e6lder for l\u00f8nmodtagere.\nStk. 2. Besk\u00e6ftigelsesministeren kan fasts\u00e6tte undtagelser fra stk. 1.\nMerbesk\u00e6ftigelse m.v.\n\u00a7 60. Forud for ans\u00e6ttelse med l\u00f8ntilskud skal sp\u00f8rgsm\u00e5let om ans\u00e6ttelsen have v\u00e6ret dr\u00f8ftet mellem virksomheden og repr\u00e6sentanter for virksomhedens ansatte.\n\u00a7 61. Ans\u00e6ttelse med l\u00f8ntilskud af personer, der er\nomfattet af \u00a7 2, nr. 1-3, 5 og 11-14, skal medf\u00f8re en nettoudvidelse af antallet af ansatte hos vedkommende\narbejdsgiver. Ved nettoudvidelse forst\u00e5s merbesk\u00e6ftigelse\ni forhold til virksomhedens normale besk\u00e6ftigelse.\nStk. 2. Betingelsen om merbesk\u00e6ftigelse p\u00e5ses af\narbejdsgiveren og de ansatte i f\u00e6llesskab. Uenighed om\nbetingelsen om merbesk\u00e6ftigelse afg\u00f8res efter de g\u00e6ldende fagretlige regler om m\u00e6gling og eventuel voldgift.\nFor private arbejdsgivere, der ikke er omfattet af kollektiv\noverenskomst, afg\u00f8r det regionale arbejdsmarkedsr\u00e5d,\njf. kapitel 5 i lov om organisering og underst\u00f8ttelse af\nbesk\u00e6ftigelsesindsatsen m.v., administrativt endeligt, om\nbetingelsen om merbesk\u00e6ftigelse er opfyldt.\n\u00a7 62. Der skal i s\u00e5vel private som offentlige virksomheder v\u00e6re et rimeligt forhold mellem antallet af ansatte\nuden l\u00f8ntilskud og antallet af ansatte med l\u00f8ntilskud efter\ndette kapitel samt personer i virksomhedspraktik.\nL\u00f8ntilskud\n\u00a7 63. Ved ans\u00e6ttelse efter dette kapitel udbetales der et\nl\u00f8ntilskud til arbejdsgiveren.\nStk. 2. (Udeladt).\n\u00a7 64. Fasts\u00e6ttelse af, hvilken l\u00f8ntilskudssats efter \u00a7 63\nder skal udbetales, sker efter en konkret vurdering af personens evner og foruds\u00e6tninger for at deltage i arbejdet i\nsamme omfang som de \u00f8vrige ansatte, jf. dog stk. 2-7. Ved\nans\u00e6ttelse af personer, der er omfattet af \u00a7 2, nr. 4, foretaKLE 15.20.03G01 AB 211L (01\/2018)\n\nUdarbejdet af KL\n\nSide 2 af 5\n\n\fges vurderingen efter de regler, der er fastsat i medf\u00f8r af\n\u00a7 31, stk. 1, 4. pkt., om krav til unders\u00f8gelse af arbejdsevne.\nStk. 2-7. (Udeladt).\n\u00a7 65. Udbetaling af tilskud m\u00e5 ikke v\u00e6re konkurrenceforvridende.\n\n\u00a7 66. Til personer, der er omfattet af \u00a7 2, nr. 1-5 og 11-14,\nkan der ved ans\u00e6ttelse med l\u00f8ntilskud ydes befordringsgodtg\u00f8relse efter \u00a7 82.\n\u00a7 67. I forbindelse med tilbud om ans\u00e6ttelse med l\u00f8ntilskud kan der ydes tilskud efter kapitel 14 til hj\u00e6lpemidler,\nherunder til k\u00f8b af arbejdsredskaber, jf. \u00a7\u00a7 76 og 77.\n\nUddrag af bekendtg\u00f8relse om en aktiv besk\u00e6ftigelsesindsats\nKapitel 5\nR\u00e5dighed m.v.\n\u00a7 47. Personer, der er omfattet af \u00a7 1, nr. 1-3, samt personer, der er omfattet af \u00a7 1, nr. 12, og som vurderes\n\u00e5benlyst uddannelsesparate, samt integrationsydelsesmodtagere, der er omfattet af integrationsprogrammet\nefter integrationsloven, og som deltager i tilbud efter lov\nom en aktiv besk\u00e6ftigelsesindsats eller efter integrationsloven, skal v\u00e6re aktivt arbejdss\u00f8gende samt st\u00e5 til r\u00e5dighed for henvist arbejde. Det g\u00e6lder dog ikke unge under\n25 \u00e5r omfattet af \u00a7 1, nr. 1, som efter lovens \u00a7 85, stk. 2,\nhar f\u00e5et tilbud om en uddannelse, hvor tilbuddet oph\u00f8rer,\nn\u00e5r den unge har haft 26 ugers sammenlagt ledighed.\nStk. 2. Jobcenteret kan efter ans\u00f8gning i s\u00e6rlige tilf\u00e6lde\nfravige stk. 1, 1. pkt., hvis jobcenteret sk\u00f8nner, at tilbuddet\nmedvirker til, at personen kan opn\u00e5 fast besk\u00e6ftigelse.\nDette kan eksempelvis v\u00e6re tilf\u00e6ldet, n\u00e5r personen har\nen klar aftale om et konkret, ordin\u00e6rt job, hvor gennemf\u00f8relse af en forudg\u00e5ende uddannelse, et tilbud om virksomhedspraktik eller en ans\u00e6ttelse med l\u00f8ntilskud er en\nafg\u00f8rende foruds\u00e6tning for ans\u00e6ttelsen.\nStk. 3. Har jobcenteret truffet afg\u00f8relse efter stk. 2, skal\ndette meddeles skriftligt til personen.\n\nKapitel 10\nAns\u00e6ttelse med l\u00f8ntilskud\nOffentlige arbejdsgivere\n\u00a7 77. Ved ans\u00e6ttelse med l\u00f8ntilskud efter lov om en aktiv\nbesk\u00e6ftigelsesindsats forst\u00e5s ved offentlige arbejdsgivere\n1) kommuner, regioner og kommunale f\u00e6llesskaber,\n2) statsinstitutioner og\n3) organisationer, foreninger, selskaber, institutioner og\nlignende, hvis udgifter d\u00e6kkes med mindst 50 pct. af\noffentlige tilskud.\nStk. 2. For personer, der er omfattet af \u00a7 1, nr. 1, kan\njobcenteret efter indhentet udtalelse fra det regionale\narbejdsmarkedsr\u00e5d i helt s\u00e6rlige tilf\u00e6lde fravige bestemmelsen i stk. 1, nr. 3.\nS\u00e6rlige krav\n\u00a7 78. Ans\u00e6ttelse med l\u00f8ntilskud hos private arbejdsgivere kan ikke tilbydes en person i en virksomhed, der ejes\naf dennes \u00e6gtef\u00e6lle, registrerede partner eller samlever.\nStk. 2. Ans\u00e6ttelse med l\u00f8ntilskud hos private og offentlige arbejdsgivere kan ikke tilbydes en person i den virksomhed, hvor personen senest har v\u00e6ret ansat, herunder\nhvis ans\u00e6ttelsen har v\u00e6ret med offentligt tilskud efter lov\nom en aktiv besk\u00e6ftigelsesindsats.\nKombination med uddannelse\n\u00a7 79. Uddannelse kan efter aftale mellem arbejdsgiveren og den ansatte indg\u00e5 i et tilbud om ans\u00e6ttelse med\nl\u00f8ntilskud. Under uddannelsen udbetaler arbejdsgiveren\nl\u00f8n som i den \u00f8vrige del af ans\u00e6ttelsen. Arbejdsgiveren\nbetaler for eventuelt k\u00f8b af uddannelsen, jf. dog stk. 2.\n\nStk. 2. For personer, der er omfattet af \u00a7 1, nr. 1, 2, 12\nog 13, kan jobcenteret betale for k\u00f8b af uddannelsen m.v.,\nhvis uddannelsesforl\u00f8bet er aftalt i personens \u201dMin Plan\u201d\nsom led i tilbuddet om ans\u00e6ttelse med l\u00f8ntilskud.\nStk. 3. Efter aftale mellem arbejdsgiveren og jobcenteret\nkan personen under ans\u00e6ttelsen med l\u00f8ntilskud f\u00e5 tilbud\nom vejledning og opkvalificering efter kapitel 10 i lov om\nen aktiv besk\u00e6ftigelsesindsats. Under deltagelse i vejledning og opkvalificering har personen orlov uden l\u00f8n fra\nl\u00f8ntilskudspladsen.\nL\u00f8n- og arbejdsvilk\u00e5r\n\u00a7 80. N\u00e5r et ans\u00e6ttelsesforhold med l\u00f8ntilskud indg\u00e5s,\noprettes der en ans\u00e6ttelseskontrakt eller et ans\u00e6ttelsesbrev, hvori l\u00f8n og arbejdsvilk\u00e5r samt forventet tilskudsperiode anf\u00f8res. Ans\u00e6ttelsesforholdet kan i alle tilf\u00e6lde\nkun bringes til oph\u00f8r i overensstemmelse med g\u00e6ldende\noverenskomster og lovgivning. Betaling af den fulde l\u00f8nudgift p\u00e5hviler ans\u00e6ttelsesstedet.\n\u00a7 81. Ved ans\u00e6ttelse med l\u00f8ntilskud hos offentlige\narbejdsgivere af personer, der er omfattet af \u00a7 1, nr. 1-3,\n5 og 11-14, udg\u00f8r l\u00f8nnen 122,80 kr. (2016-niveau) pr.\narbejdstime, eksklusiv feriegodtg\u00f8relse, ferietill\u00e6g og\neventuel s\u00f8gnehelligdagsbetaling.\nStk. 2. Timel\u00f8nnen beregnes p\u00e5 baggrund af den maksimale dagpengesats pr. m\u00e5ned divideret med 160,33\ntimer tillagt arbejdsmarkedsbidrag og reguleres en gang\nom \u00e5ret pr. 1. januar. Den regulerede timel\u00f8n udmeldes af\nStyrelsen for Arbejdsmarked og Rekruttering.\nStk. 3. Ud over l\u00f8nnen pr. arbejdstime ydes kun\n1) omkostningsd\u00e6kkende ydelser,\n2) arbejdstidsbestemte till\u00e6g og\n3) arbejdsbestemte till\u00e6g, der ikke er en fast p\u00e5regnelig\ndel af l\u00f8nnen.\nStk. 4. Ved ans\u00e6ttelse af en person, der er omfattet af\n\u00a7 1, nr.1, skal l\u00f8nnen til personen efter fradrag af arbejdsmarkedsbidrag ligge p\u00e5 niveau med personens individuelle dagpenge efter lov om arbejdsl\u00f8shedsforsikring m.v..\nStk. 5. Ved ans\u00e6ttelse af en person, der er omfattet af\n\u00a7 1, nr. 2, 3 og 11-14, skal l\u00f8nnen til personen efter fradrag\naf arbejdsmarkedsbidrag ligge p\u00e5 niveau med personens\nsamlede individuelle hj\u00e6lp efter \u00a7\u00a7 22-25, 34, 68 og 69j i\nlov om aktiv socialpolitik. Ved fasts\u00e6ttelse af den samlede\nl\u00f8n omregnes den s\u00e6rlige st\u00f8tte efter \u00a7 34 i lov om aktiv\nsocialpolitik til en skattepligtig indkomst ved at dividere\nmed 0,6. L\u00f8nnen beregnes p\u00e5 baggrund af foreg\u00e5ende\nm\u00e5neds hj\u00e6lp. Hvis personen ikke har modtaget hj\u00e6lp\nden foreg\u00e5ende m\u00e5ned, skal l\u00f8nnen beregnes p\u00e5 baggrund af den forventede hj\u00e6lp for den kommende m\u00e5ned.\nStk. 6. Hvis der til ans\u00e6ttelsen er tilknyttet en overenskomstm\u00e6ssig pensionsordning, indbetaler arbejdsgiveren til denne eget- og arbejdsgiverbidrag beregnet p\u00e5\ngrundlag af den overenskomstm\u00e6ssige timel\u00f8n.\n\u00a7 82. Den offentlige arbejdsgiver fasts\u00e6tter arbejdstiden\ni det enkelte tilbud under hensyn til personens individuelle\ndagpenge, uddannelses- eller kontanthj\u00e6lp eller integraKLE 15.20.03G01 AB 211L (01\/2018)\n\nUdarbejdet af KL\n\nSide 3 af 5\n\n\ftionsydelse, samt under hensyn til timel\u00f8nnen, jf. \u00a7 81,\nstk. 1. Antallet af arbejdstimer rundes op til n\u00e6rmeste hele\nantal timer. Den samlede l\u00f8n beregnes ud fra det oprundede timetal. For personer, der er omfattet af \u00a7 1, nr. 1,\nog som er deltidsforsikrede, kan deltagelsen ikke have\net omfang, der overstiger normal fuld arbejdstid pr. uge\nfor deltidsforsikrede. Ved ans\u00e6ttelsesforholdets p\u00e5begyndelse fasts\u00e6ttes arbejdstiden for hele ans\u00e6ttelsesperioden. Ved ans\u00e6ttelser hen over \u00e5rsskiftet reguleres\ntimel\u00f8nnen i overensstemmelse med beregningen i \u00a7 81,\nstk. 2.\nStk. 2. Eventuelt over- og merarbejde skal afspadseres\nog beregnes p\u00e5 grundlag af den i \u00a7 81, stk. 1, fastsatte\ntimebetaling med de procenttill\u00e6g m.v., der f\u00f8lger af den\np\u00e5g\u00e6ldende overenskomst.\nStk. 3. Den ugentlige arbejdstid neds\u00e6ttes, hvis personen har ordin\u00e6r besk\u00e6ftigelse som l\u00f8nmodtager i mere\nend 5 timer ugentligt. For hver times ordin\u00e6r besk\u00e6ftigelse udover 5 timer ugentligt neds\u00e6ttes den ugentlige\narbejdstid i tilbuddet med \u00e9n time.\nStk. 4. Personen skal oplyse jobcenteret om omfang af\nog eventuelle \u00e6ndringer i den ordin\u00e6re besk\u00e6ftigelse.\nStk. 5. Arbejdsvilk\u00e5rene skal i \u00f8vrigt svare til de overenskomstm\u00e6ssige eller de for tilsvarende arbejde s\u00e6dvanligt\ng\u00e6ldende.\nStk. 6. Til brug for den offentlige arbejdsgivers fasts\u00e6ttelse af arbejdstiden, jf. stk. 1, kan jobcenteret underrette\n\narbejdsgiveren om personens individuelle dagpengesats,\njf. \u00a7 81, stk. 4, for personer omfattet af \u00a7 1, nr. 1, henholdsvis om personens hidtidige individuelle hj\u00e6lp efter\n\u00a7\u00a7 22-25, 34, 68 og 69 j i lov om aktiv socialpolitik, jf. \u00a7 81,\nstk. 5, for personer omfattet af \u00a7 1, nr. 2, 3 og 11-14.\nOpf\u00f8lgning ved sygdom\n\u00a7 83. N\u00e5r en person, der er omfattet af \u00a7 1, nr. 1-3, 5 og\n11-14, og som er ansat med l\u00f8ntilskud, er frav\u00e6rende p\u00e5\ngrund af sygdom, skal den ansatte p\u00e5 den f\u00f8rste sygedag\ngive meddelelse til arbejdsgiveren herom.\nStk. 2. Arbejdsgiveren vurderer, om sygemeldingen giver\nanledning til at give jobcenteret meddelelse om frav\u00e6ret.\nVed vurderingen indg\u00e5r \u00e5rsagen til og omfanget og hyppigheden af den ansattes eventuelle tidligere sygemeldinger.\n\nAns\u00e6ttelse med l\u00f8ntilskud i udlandet\n\u00a7 85. Til en person, der er omfattet af \u00a7 1, nr. 1, kan tilbud\nom ans\u00e6ttelse med l\u00f8ntilskud gives i udlandet, n\u00e5r\n1) ans\u00e6ttelse sker hos en arbejdsgiver\/organisation med\nhjemsted i Danmark,\n2) ans\u00e6ttelsen er frivillig for personen,\n3) der ydes danske overenskomstm\u00e6ssige l\u00f8n- og\narbejdsvilk\u00e5r, jf. dog \u00a7 81, stk. 1, og\n4) den ansatte er sikret hjemrejse.\n\nUddrag af lov om en aktiv socialpolitik\n\u00a7 13. Det er en betingelse for at f\u00e5 kontanthj\u00e6lp efter\n\u00a7 11, at ans\u00f8geren ikke har et rimeligt tilbud om arbejde,\nog at personen aktivt s\u00f8ger at udnytte sine arbejdsmuligheder. Det er en betingelse for at f\u00e5 uddannelseshj\u00e6lp\nefter \u00a7 11, at ans\u00f8geren st\u00e5r til r\u00e5dighed for ordin\u00e6r\nuddannelse eller en indsats rettet mod ordin\u00e6r uddannelse. Ans\u00f8gerens \u00e6gtef\u00e6lle skal ogs\u00e5 udnytte sine\narbejds- eller uddannelsesmuligheder.\nStk. 2. Kommunen har pligt til at vurdere, om en person,\nder har ans\u00f8gt om eller f\u00e5r kontanthj\u00e6lp efter \u00a7 11, fortsat opfylder betingelserne for hj\u00e6lpen ved at udnytte sine\narbejdsmuligheder, hvis personen\n1) afsl\u00e5r et arbejde, som personen er henvist til,\n2) udebliver fra en jobsamtale i jobcenteret eller hos\nanden akt\u00f8r, et m\u00f8de i rehabiliteringsteamet eller fra\nen r\u00e5dighedsvurdering i jobcenteret,\n3) udebliver fra en opf\u00f8lgningssamtale i kommunen,\n4) undlader at give meddelelse til jobcenteret, kommunen eller arbejdsgiveren om sygdom i tilf\u00e6lde, hvor\nden ledige er givet et tilbud efter lov om en aktiv\nbesk\u00e6ftigelsesindsats eller et tilbud m.v. i medf\u00f8r af\nintegrationsprogrammet efter integrationsloven eller\nskal m\u00f8de til jobsamtale hos en arbejdsgiver,\n5) undlader at give meddelelse om sygdom til kommunen i tilf\u00e6lde, hvor den ledige er indkaldt til en jobsamtale som led i sygeopf\u00f8lgning, foranstaltninger som led\ni sygeopf\u00f8lgning, eller\n6) afviser eller udebliver fra deltagelse i foranstaltninger\nsom led i sygeopf\u00f8lgning eller\n7) udebliver fra dele af integrationsprogrammet efter integrationsloven.\nStk. 3. Kommunen har pligt til at vurdere, om en person,\nder har ans\u00f8gt om eller f\u00e5r uddannelseshj\u00e6lp, jf. \u00a7 11,\nfortsat opfylder betingelserne for hj\u00e6lpen ved aktivt at\ndeltage i den individuelt tilrettelagte uddannelsesrettede\nindsats, hvis personen\n1) er vurderet til at v\u00e6re \u00e5benlyst uddannelsesparat og\n\nafsl\u00e5r et arbejde, som personen er henvist til,\n2) udebliver fra en individuel samtale i jobcenteret som\nled i kontaktforl\u00f8bet i lov om en aktiv besk\u00e6ftigelsesindsats, et m\u00f8de i rehabiliteringsteamet eller en r\u00e5dighedsvurdering i jobcenteret,\n3) udebliver fra en opf\u00f8lgningssamtale i kommunen,\n4) undlader at give meddelelse om sygdom til jobcenteret i tilf\u00e6lde, hvor den ledige er givet et tilbud efter lov\nom en aktiv besk\u00e6ftigelsesindsats,\n5) undlader at give meddelelse om sygdom til kommunen\ni tilf\u00e6lde, hvor den ledige er indkaldt til en individuel\nsamtale som led i sygeopf\u00f8lgning, foranstaltninger\nsom led i sygeopf\u00f8lgning, eller\n6) afviser eller udebliver fra deltagelse i foranstaltninger\nsom led i sygeopf\u00f8lgning.\nStk. 4. Kommunen har pligt til at vurdere, om en uddannelses- eller jobparat modtager af hj\u00e6lp, jf. \u00a7 11, fortsat\nopfylder betingelserne om at udnytte sine uddannelseseller arbejdsmuligheder, hvis personen gentagne gange\nmelder sig syg, n\u00e5r personen er givet et tilbud efter lov\nom en aktiv besk\u00e6ftigelsesindsats eller skal deltage i dele\naf integrationsprogrammet efter integrationsloven. Kommunen skal dog ikke foretage en vurdering af personens\nr\u00e5dighed, hvis det ikke vurderes relevant.\nStk. 5. Det er en betingelse for at f\u00e5 hj\u00e6lp, at ans\u00f8geren og dennes \u00e6gtef\u00e6lle tager imod et rimeligt tilbud\nefter lov om en aktiv besk\u00e6ftigelsesindsats eller deltager\ni de enkelte dele af integrationsprogrammet efter integrationsloven, medmindre ans\u00f8geren i medf\u00f8r af \u00a7 21f i\nlov om en aktiv besk\u00e6ftigelsesindsats eller \u00a7 16, stk. 4,\n1. pkt., i integrationsloven ikke er forpligtet til at tage imod\ntilbud. Har ans\u00f8geren om uddannelseshj\u00e6lp ikke en ungdomsuddannelse, er det endvidere en betingelse for at\nf\u00e5 uddannelseshj\u00e6lp, at personen deltager i en l\u00e6se-,\nskrive- og regnetest. Har ans\u00f8geren om kontanthj\u00e6lp\nikke en ungdomsuddannelse, er det en betingelse for at f\u00e5\nkontanthj\u00e6lp, at personen deltager i en l\u00e6se-, skrive- og\nKLE 15.20.03G01 AB 211L (01\/2018)\n\nUdarbejdet af KL\n\nSide 4 af 5\n\n\fregnetest, hvis jobcenteret vurderer, at der er behov for\ndet, medmindre personen er omfattet af et integrationsprogram efter integrationsloven.\nStk. 6. For ans\u00f8gere, der modtager uddannelseshj\u00e6lp\nefter \u00a7 23, er det en betingelse for at f\u00e5 hj\u00e6lp, at ans\u00f8geren medvirker ved besk\u00e6ftigelsesfremmende foranstaltninger i form af aktiviteter p\u00e5lagt efter \u00a7 21b i lov om en\naktiv besk\u00e6ftigelsesindsats.\nStk. 7. \u00d8nsker ans\u00f8geren eller dennes \u00e6gtef\u00e6lle at\nmodtage eller modtager ans\u00f8geren eller dennes \u00e6gtef\u00e6lle hj\u00e6lp som uddannelses- eller jobparat, har de dog\nikke pligt til at udnytte deres uddannelses- eller arbejdsmuligheder ved at tage imod et tilbud om uddannelse eller\narbejde efter stk. 1 eller tilbud eller besk\u00e6ftigelsesfremmende foranstaltninger efter stk. 5, hvis\n1) tilbuddet ikke kan anses for et rimeligt tilbud p\u00e5 grund\naf forhold, der vedr\u00f8rer tilbuddets indhold,\n2) den p\u00e5g\u00e6ldende ikke kan deltage i uddannelse eller\narbejde p\u00e5 grund af sygdom eller der er risiko for, at\nhelbredet forringes, hvis den hidtidige uddannelse\neller det hidtidige arbejde forts\u00e6ttes,\n3) afstanden mellem bop\u00e6l og uddannelses- eller\narbejdssted medf\u00f8rer en urimelig belastning af den\np\u00e5g\u00e6ldende p\u00e5 grund af transportvanskeligheder\neller den tid, der g\u00e5r til transport,\n4) den p\u00e5g\u00e6ldende har ret til frav\u00e6r ved graviditet,\nbarsel og adoption, i det omfang der under frav\u00e6r\nefter bestemmelserne i barsellovens \u00a7 6, stk. 1 og 2,\n\u00a7 7, \u00a7 8, stk. 1-6, \u00a7 9, \u00a7 13 og \u00a7 14, stk. 1 og 2, er ret til\ndagpenge ved graviditet, barsel og adoption,\n5) den p\u00e5g\u00e6ldende er n\u00f8dt til at passe sine b\u00f8rn og der\nikke kan anvises anden pasningsmulighed,\n6) den p\u00e5g\u00e6ldende modtager st\u00f8tte efter lov om social\nservice til pasning af handicappet barn, handicappet\nvoksen eller d\u00f8ende n\u00e6rtst\u00e5ende eller efter lov om ret\ntil orlov og dagpenge ved barsel til pasning af alvorligt\nsygt barn,\n7) den p\u00e5g\u00e6ldende har ret til ferie efter stk. 11 og 12,\n8) den p\u00e5g\u00e6ldende aftjener v\u00e6rnepligt,\n9) arbejdet er omfattet af en overenskomstm\u00e6ssig konflikt eller\n10) arbejdet omfatter udvikling og fremstilling af krigsmateriel.\nStk. 8. \u00d8nsker ans\u00f8geren at modtage eller modtager\nans\u00f8geren hj\u00e6lp som aktivitetsparat, skal kommunen vurdere, om der i det enkelte tilf\u00e6lde foreligger andre forhold\nend de i stk. 7 n\u00e6vnte, der kan begrunde, at den p\u00e5g\u00e6ldende ikke har pligt til at udnytte sine uddannelses- eller\narbejdsmuligheder. 1. pkt. finder tilsvarende anvendelse\nfor ans\u00f8gerens eller modtagerens \u00e6gtef\u00e6lle.\nStk. 9. Reglerne i stk. 1-6 g\u00e6lder ikke for ans\u00f8gerens\n\u00e6gtef\u00e6lle n\u00e5r \u00e6gtef\u00e6llen er under uddannelse eller modtager en offentlig fors\u00f8rgelsesydelse, som ikke er betinget af, at modtageren udnytter sine uddannelses- eller\narbejdsmuligheder.\nStk. 10. En person, hvis \u00e6gtef\u00e6lle er berettiget til hj\u00e6lp\nefter \u00a7 11, og som udelukkende eller hovedsagelig har\narbejdet i hjemmet, kan v\u00e6lge ikke at udnytte sine uddannelses- eller arbejdsmuligheder efter reglerne i stk. 1-6. I\ns\u00e5 fald bliver hj\u00e6lpen til parret beregnet efter reglerne i\n\u00a7 26, stk. 4, og \u00a7 34, stk. 3.\nStk. 11. En person, der har modtaget uddannelses- eller\nkontanthj\u00e6lp i 12 sammenh\u00e6ngende m\u00e5neder, har ret til\n\nop til 4 ugers ferie, hvor personen kan modtage uddannelses- eller kontanthj\u00e6lp. Ferien skal afholdes inden for de\n12 f\u00f8lgende m\u00e5neder. Det er en betingelse, at personen i\n\u00f8vrigt opfylder betingelserne for at modtage uddannelseseller kontanthj\u00e6lp, mens ferien afholdes. Personen er ikke\nomfattet af reglerne i stk. 1-6, mens ferien afholdes. Har\npersonen optjent ret til ferie med feriegodtg\u00f8relse, skal\ndenne ferie afholdes f\u00f8rst. Den samlede ferie kan h\u00f8jst\nudg\u00f8re 4 uger. En ferieperiode m\u00e5 h\u00f8jst vare 2 uger.\nStk. 12. Det er en betingelse for afholdelse af ferie, at\npersonen har indg\u00e5et aftale med kommunen om feriens\nplacering. Ved placering af ferien skal der tages hensyn til\npersonens \u00f8vrige forhold, herunder familiens afholdelse\naf ferie, medmindre det i v\u00e6sentlig grad modvirker den\nbesk\u00e6ftigelsesindsats, der er iv\u00e6rksat eller planlagt for\npersonen. Kan den p\u00e5g\u00e6ldende og kommunen ikke blive\nenige om, hvorn\u00e5r ferien skal afholdes, tr\u00e6ffer kommunen\nafg\u00f8relse herom.\nStk. 13. For personer, der modtager integrationsydelse\nog er omfattet af reglerne om et uddannelsesp\u00e5l\u00e6g efter\n\u00a7 21b i lov om en aktiv besk\u00e6ftigelsesindsats, finder\nstk. 1, 2. og 3. pkt., og stk. 3-10 tilsvarende anvendelse.\nStk. 14. For personer, der modtager integrationsydelse,\nherunder personer, der er omfattet af integrationslovens\n\u00a7\u00a7 26 og 26a, men som ikke er omfattet af stk. 13, finder\nstk. 1, 1. og 3. pkt., og stk. 2, 4, 5 og 7-10 tilsvarende\nanvendelse.\nStk. 15. Besk\u00e6ftigelsesministeren fasts\u00e6tter efter forhandling med Besk\u00e6ftigelsesr\u00e5det n\u00e6rmere regler om\nanvendelsen af bestemmelserne i stk. 1-7, herunder\nregler om, hvorn\u00e5r kommunen skal kr\u00e6ve frig\u00f8relsesattest, hvis ans\u00f8geren eller \u00e6gtef\u00e6llen har deltidsarbejde.\nStk. 16. Besk\u00e6ftigelsesministeren fasts\u00e6tter n\u00e6rmere\nregler om opg\u00f8relse af 12 sammenh\u00e6ngende m\u00e5neder med uddannelses- eller kontanthj\u00e6lp som n\u00e6vnt i\nstk. 11, herunder hvordan ressourceforl\u00f8bsydelse og perioder med revalidering i form af s\u00e6rligt tilrettelagte projekter efter kapitel 10 i lov om en aktiv besk\u00e6ftigelsesindsats\neller tilbud efter kapitel 11 i samme lov og kontantydelse\nefter lov om kontantydelse kan indg\u00e5 i opg\u00f8relsen.\n\u00a7 91. Kommunen skal tr\u00e6ffe afg\u00f8relse om tilbagebetaling\n1) n\u00e5r en person mod bedre vidende har undladt at\ngive kommunen oplysninger som kr\u00e6vet efter \u00a7 74d,\nstk. 4, og \u00a7 92, stk. 4, i denne lov, integrationslovens\n\u00a7 49, stk. 2, eller \u00a7 11, stk. 2, i lov om retssikkerhed og\nadministration p\u00e5 det sociale omr\u00e5de,\n2) n\u00e5r en person mod bedre vidende uberettiget har\nmodtaget ydelser efter denne lov,\n3) n\u00e5r en person har modtaget hj\u00e6lp efter \u00a7 12, stk. 2,\nog efterf\u00f8lgende f\u00e5r udbetalt uddannelsesst\u00f8tte efter\nSU-loven, der d\u00e6kker samme tidsrum,\n4) n\u00e5r en person er omfattet af en sanktion efter lov om\narbejdsl\u00f8shedsforsikring m.v. eller\n5) n\u00e5r en person er d\u00f8mt for overtr\u00e6delse af straffelovens \u00a7 101a, stk. 1, \u00a7 114c, stk. 3, \u00a7\u00a7 114d, 114e\neller 114g for forhold beg\u00e5et i udlandet, straffelovens\n\u00a7 114j, stk. 1, eller et udrejseforbud fastsat i medf\u00f8r af\n\u00a7 2b, stk. 1, i lov om pas til danske statsborgere m.v.\nStk. 2-4. (Udeladt).\n\nKLE 15.20.03G01 AB 211L (01\/2018)\nUdarbejdet af KL\n\nSide 5 af 5\n\n\f"}