{"classes":[{"id":"15.20.03","title":""}],"title":"","text":"5 708410 041907\n\nEfter den 1. januar 2018 er det obligatorisk at anvende den digitale l\u00f8sning p\u00e5 virk.dk n\u00e5r\ntilbuddet drejer sig om l\u00f8ntilskud efter kapitel 12 i lov om en aktiv besk\u00e6ftigelsesindsats.\nBlanketten vil derfor blive udfaset i l\u00f8bet af 2018 for s\u00e5 vidt ang\u00e5r l\u00f8ntilskud efter kapitel 12.\n\nLovgrundlag til\n\u201dBevilling af l\u00f8ntilskud til ans\u00e6ttelse af medarbejder\u201d\nUddrag af bekendtg\u00f8relse af lov nr. 1342 af 21. november 2016\nom en aktiv besk\u00e6ftigelsesindsats\n\u00a7 2. M\u00e5lgrupper efter afsnit III-VII i denne lov er:\n1) Ledige, der modtager dagpenge efter lov om arbejdsl\u00f8shedsforsikring m.v.,\n2) personer, der modtager kontanthj\u00e6lp eller integrationsydelse efter lov om aktiv socialpolitik, og som er\njobparate, bortset fra integrationsydelsesmodtagere,\nsom er omfattet af integrationsprogrammet efter integrationsloven, eller som er omfattet af nr. 12 eller 13,\n3) personer, der modtager kontanthj\u00e6lp eller integrationsydelse efter lov om aktiv socialpolitik, og som er\naktivitetsparate, bortset fra integrationsydelsesmodtagere, som er omfattet af integrationsprogrammet efter\nintegrationsloven, eller som er omfattet af nr. 12 eller\n13,\n4) personer med begr\u00e6nsninger i arbejdsevnen, som er\nomfattet af kapitel 6 i lov om aktiv socialpolitik, bortset\nfra personer, der er omfattet af nr. 5,\n5) personer, der modtager dagpenge under sygdom efter\nlov om sygedagpenge,\n6) personer under folkepensionsalderen, jf. \u00a7 1a i lov om\nsocial pension, med varige begr\u00e6nsninger i arbejdsevnen, der modtager f\u00f8rtidspension efter lov om social\npension eller efter lov om h\u00f8jeste, mellemste, forh\u00f8jet\nalmindelig og almindelig f\u00f8rtidspension m.v., og som\nikke er i stand til at fastholde eller opn\u00e5 besk\u00e6ftigelse\np\u00e5 nedsat tid p\u00e5 normale vilk\u00e5r p\u00e5 arbejdsmarkedet,\n7) (Udeladt).\n8) personer med handicap, jf. lov om kompensation til\nhandicappede i erhverv m.v., der har gennemf\u00f8rt en\nuddannelse af mindst 18 m\u00e5neders varighed, som kan\nberettige til optagelse i en arbejdsl\u00f8shedskasse, og\nsom ikke har opn\u00e5et ans\u00e6ttelse efter op til 2 \u00e5r efter\nuddannelsens afslutning, og som mangler erhvervserfaring inden for det arbejdsomr\u00e5de, som uddannelsen\nkvalificerer til,\n9) (Udeladt),\n10) personer, der ikke er i besk\u00e6ftigelse, og som ikke\nopfylder betingelserne for at modtage offentlig hj\u00e6lp\ntil fors\u00f8rgelse, herunder dagpenge efter lov om\narbejdsl\u00f8shedsforsikring m.v., kontanthj\u00e6lp, integrationsydelse eller uddannelseshj\u00e6lp efter lov om aktiv\nsocialpolitik eller SU efter lov om statens uddannelsesst\u00f8tte, samt personer, der ikke kan f\u00e5 tilbud efter\nintegrationsloven,\n11) personer, der som led i et ressourceforl\u00f8b efter kapitel\n12a modtager ressourceforl\u00f8bsydelse efter kapitel 6a\ni lov om aktiv socialpolitik, herunder personer, der ikke\nf\u00e5r udbetalt ressourceforl\u00f8bsydelsen under ressourceforl\u00f8b p\u00e5 grund af fradrag for indt\u00e6gter,\n12) personer, som modtager uddannelseshj\u00e6lp eller integrationsydelse efter lov om aktiv socialpolitik, som\ner uddannelsesparate, og som er under 30 \u00e5r uden\nerhvervskompetencegivende uddannelse, bortset fra\nintegrationsydelsesmodtagere, som er omfattet af\nintegrationsprogrammet efter integrationsloven,\n\n13) personer, som modtager uddannelseshj\u00e6lp eller\nintegrationsydelse efter lov om aktiv socialpolitik,\nsom er aktivitetsparate, og som er under 30 \u00e5r uden\nerhvervskompetencegivende uddannelse, bortset fra\nintegrationsydelsesmodtagere, som er omfattet af\nintegrationsprogrammet efter integrationsloven, og\n14) personer, der som led i et jobafklaringsforl\u00f8b efter\nkapitel 12 b modtager ressourceforl\u00f8bsydelse efter\nkapitel 6 b i lov om aktiv socialpolitik, herunder personer, der ikke f\u00e5r udbetalt ressourceforl\u00f8bsydelsen\nunder jobafklaringsforl\u00f8b p\u00e5 grund af fradrag for indt\u00e6gter.\nKapitel 12\nAns\u00e6ttelse med l\u00f8ntilskud\n\u00a7 51. Personer, der er omfattet af \u00a7 2, nr. 1-6, 8 og 11-14,\nkan f\u00e5 tilbud om ans\u00e6ttelse med l\u00f8ntilskud hos offentlige\neller private arbejdsgivere. Det g\u00e6lder dog ikke personer,\nder er omfattet af \u00a7 2, nr. 5 og 14, og som er i et ans\u00e6ttelsesforhold. For personer omfattet af \u00a7 2, nr. 12, er det\nen betingelse, at de ikke vurderes \u00e5benlyst uddannelsesparate.\nStk. 2. For at blive ansat med l\u00f8ntilskud skal personer,\n1) som er omfattet af \u00a7 2, nr. 1, have v\u00e6ret ledige i sammenlagt mere end 6 m\u00e5neder, jf. dog stk. 4,\n2) som er omfattet af \u00a7 2, nr. 2, 3 , 10, 12 og 13, i en\nsammenh\u00e6ngende periode p\u00e5 mere end 6 m\u00e5neder have\nmodtaget arbejdsl\u00f8shedsdagpenge, kontanthj\u00e6lp, integrationsydelse, uddannelseshj\u00e6lp, sygedagpenge i en ledighedsperiode, ressourceforl\u00f8bsydelse, revalideringsydelse,\nledighedsydelse, midlertidig arbejdsmarkedsydelse, kontantydelse efter lov om kontantydelse, have v\u00e6ret i tilbud\nefter kapitel 12 eller have v\u00e6ret ledige selvfors\u00f8rgende, jf.\ndog stk. 4.\nStk. 3. For at blive ansat med l\u00f8ntilskud hos private\narbejdsgivere skal personer,\n1) som er omfattet af \u00a7 2, nr. 5, i en sammenlagt periode\np\u00e5 mere end 6 m\u00e5neder have modtaget arbejdsl\u00f8shedsdagpenge eller sygedagpenge, jf. dog stk. 4,\n2) som er omfattet af \u00a7 2, nr. 11, i en sammenh\u00e6ngende\nperiode p\u00e5 mere end 6 m\u00e5neder have modtaget arbejdsl\u00f8shedsdagpenge,\nkontanthj\u00e6lp,\nintegrationsydelse,\nuddannelseshj\u00e6lp, sygedagpenge i en ledighedsperiode,\nressourceforl\u00f8bsydelse, revalideringsydelse, ledighedsydelse, midlertidig arbejdsmarkedsydelse, kontantydelse\nefter lov om kontantydelse, have v\u00e6ret i tilbud efter dette\nkapitel eller have v\u00e6ret ledige selvfors\u00f8rgende, jf. dog\nstk. 4, og\n3) som er omfattet af \u00a7 2, nr. 14, i en sammenlagt periode\np\u00e5 mere end 6 m\u00e5neder have modtaget ressourceforl\u00f8bsydelse efter kapitel 6 b i lov om aktiv socialpolitik, arbejdsl\u00f8shedsdagpenge eller sygedagpenge, jf. dog stk. 4.\nStk. 4. Varighedskravene i stk. 2 og 3 g\u00e6lder ikke, hvis\npersonen\n1) ikke har en almen eller erhvervsrettet uddannelse p\u00e5\nKLE 15.20.03G01 AB 221L (01\/2018)\n\nUdarbejdet af KL\n\nSide 1 af 4\n\n\fgymnasialt eller h\u00f8jere niveau,\n2) er over 50 \u00e5r eller\n3) er enlig fors\u00f8rger.\n\u00a7 52. Tilbud om ans\u00e6ttelse med l\u00f8ntilskud gives\n1) med henblik p\u00e5 opl\u00e6ring og genoptr\u00e6ning af faglige,\nsociale eller sproglige kompetencer af personer, der er\nomfattet af \u00a7 2, nr. 1-5 og 11-14,\n2) med henblik p\u00e5 opn\u00e5else eller fastholdelse af besk\u00e6ftigelse for personer, der er omfattet af \u00a7 2, nr. 6 , og\n3) med henblik p\u00e5 indslusning p\u00e5 arbejdsmarkedet af\npersoner, der er omfattet af \u00a7 2, nr. 8 .\n\u00a7 52a. Personer, der er omfattet af \u00a7 2, nr. 1-3, har ret\ntil tilbud om ans\u00e6ttelse med l\u00f8ntilskud efter kapitel 12,\ns\u00e5fremt betingelserne i dette kapitel og regler fastsat i\nmedf\u00f8r heraf er opfyldt og personen selv har fundet tilbuddet.\nStk. 2. Arbejdsgiveren og den ledige aftaler varigheden\naf perioden med l\u00f8ntilskud.\nVarighed\n\u00a7 53. For personer, der er omfattet af \u00a7 2, nr. 1, kan\net tilbud om ans\u00e6ttelse med l\u00f8ntilskud hos offentlige\narbejdsgivere gives i op til 4 m\u00e5neder og hos private\narbejdsgivere i op til 6 m\u00e5neder.\nStk. 2. For personer, der er omfattet af \u00a7 2, nr. 2, 3, 12\nog 13, kan et tilbud om ans\u00e6ttelse med l\u00f8ntilskud gives i\nop til 6 m\u00e5neder.\nStk. 3. For personer, der er omfattet af \u00a7 2, nr. 5, 8, 11\nog 14, kan et tilbud om ans\u00e6ttelse med l\u00f8ntilskud gives i\nop til 1 \u00e5r.\nStk. 4. For personer, der er omfattet af \u00a7 2, nr. 4 og 6, kan\net tilbud om ans\u00e6ttelse med l\u00f8ntilskud gives ud over 1 \u00e5r.\nL\u00f8n- og arbejdsvilk\u00e5r\n\u00a7 54. Ved ans\u00e6ttelse med l\u00f8ntilskud hos private\narbejdsgivere af personer, der er omfattet af \u00a7 2, nr. 1-3, 5\nog 11-14, skal l\u00f8n- og arbejdsvilk\u00e5r v\u00e6re overenskomstm\u00e6ssige eller de for tilsvarende arbejde s\u00e6dvanligt g\u00e6ldende.\n\u00a7 55. Ved ans\u00e6ttelse med l\u00f8ntilskud hos offentlige\narbejdsgivere af personer, der er omfattet af \u00a7 2, nr. 1-3, 5\nog 11-14, skal l\u00f8n- og arbejdsvilk\u00e5r v\u00e6re overenskomstm\u00e6ssige, jf. dog stk. 2-6 .\nStk. 2. L\u00f8nnen udg\u00f8r 124,71 kr. pr. time (2017-niveau)\neksklusive feriepenge m.v.\nStk. 3. Ved ans\u00e6ttelse af personer, der er omfattet af \u00a7 2,\nnr. 1, skal l\u00f8nnen til personen efter fradrag af arbejdsmarkedsbidrag ligge p\u00e5 niveau med personens individuelle\ndagpenge efter lov om arbejdsl\u00f8shedsforsikring m.v .\nStk. 4. Ved ans\u00e6ttelse af personer, der er omfattet af\n\u00a7 2, nr. 2, 3 og 11-14, skal l\u00f8nnen til personen efter fradrag\naf arbejdsmarkedsbidrag under hele ans\u00e6ttelsesforholdet ligge p\u00e5 niveau med personens samlede individuelle\nhj\u00e6lp efter lov om aktiv socialpolitik ved ans\u00e6ttelsesforholdets p\u00e5begyndelse.\nStk. 5. Den offentlige arbejdsgiver fasts\u00e6tter arbejdstiden i det enkelte tilbud under hensyn til l\u00f8nnen, jf. stk. 3\nog 4. Antallet af arbejdstimer rundes op til n\u00e6rmeste hele\nantal timer. Ved ans\u00e6ttelsesforholdets p\u00e5begyndelse fasts\u00e6ttes arbejdstiden for hele perioden.\nStk. 6. Ved ans\u00e6ttelse af en person, der er omfattet af\n\u00a7 2, nr. 5, fasts\u00e6ttes arbejdstiden efter aftale mellem kommunen, arbejdsgiveren og personen.\nStk. 7. Besk\u00e6ftigelsesministeren kan fasts\u00e6tte regler\nom, at l\u00f8nnen og arbejdstiden neds\u00e6ttes, hvis personen\nhar ordin\u00e6r besk\u00e6ftigelse.\n\n\u00a7 56. Ved ans\u00e6ttelse med l\u00f8ntilskud af personer, der\ner omfattet af \u00a7 2, nr. 4, skal l\u00f8nnen som minimum svare\ntil den mindste overenskomstm\u00e6ssige p\u00e5 det aktuelle\nans\u00e6ttelsesomr\u00e5de eller den for tilsvarende arbejde s\u00e6dvanlig g\u00e6ldende og arbejdsvilk\u00e5rene svare til de overenskomstm\u00e6ssige eller de for tilsvarende arbejde s\u00e6dvanlig\ng\u00e6ldende.\nStk. 2. Ved ans\u00e6ttelse med l\u00f8ntilskud i elev- eller l\u00e6rlingeforl\u00f8b af personer, der er omfattet af \u00a7 2, nr. 4, og\nsom p\u00e5 grund af omfattende psykiske, fysiske eller sociale\nproblemer alene er i stand til at yde en meget begr\u00e6nset\narbejdsindsats, skal l\u00f8nnen svare til den mindste overenskomstm\u00e6ssige elev- eller l\u00e6rlingel\u00f8n og arbejdsvilk\u00e5rene\nsvare til de overenskomstm\u00e6ssige eller de for tilsvarende\narbejde s\u00e6dvanlig g\u00e6ldende, jf. dog stk. 3.\nStk. 3. Jobcenteret kan efter en konkret og individuel\nvurdering beslutte, at l\u00f8nnen til personer omfattet af\nstk. 2 som minimum skal svare til den mindste overenskomstm\u00e6ssige l\u00f8n p\u00e5 det aktuelle ans\u00e6ttelsesomr\u00e5de\neller den for tilsvarende arbejde s\u00e6dvanlig g\u00e6ldende.\n\u00a7 57. Ved ans\u00e6ttelse med l\u00f8ntilskud af personer, der\ner omfattet af \u00a7 2, nr. 6, fasts\u00e6ttes l\u00f8n- og arbejdsvilk\u00e5r,\nherunder arbejdstiden, ved aftale mellem arbejdsgiveren\nog personen. Dette skal ske i samarbejde med de faglige\norganisationer.\n\u00a7 58. Ved ans\u00e6ttelse med l\u00f8ntilskud af personer, der er\nomfattet af \u00a7 2, nr. 8, skal l\u00f8n- og arbejdsvilk\u00e5r v\u00e6re overenskomstm\u00e6ssige eller de for tilsvarende arbejde s\u00e6dvanligt g\u00e6ldende.\n\u00a7 59. Personer, der ans\u00e6ttes med l\u00f8ntilskud, er i \u00f8vrigt\nomfattet af den lovgivning, der g\u00e6lder for l\u00f8nmodtagere.\nStk. 2. Besk\u00e6ftigelsesministeren kan fasts\u00e6tte undtagelser fra stk. 1.\nMerbesk\u00e6ftigelse m.v.\n\u00a7 60. Forud for ans\u00e6ttelse med l\u00f8ntilskud skal sp\u00f8rgsm\u00e5let om ans\u00e6ttelsen have v\u00e6ret dr\u00f8ftet mellem virksomheden og repr\u00e6sentanter for virksomhedens ansatte.\n\u00a7 61. Ans\u00e6ttelse med l\u00f8ntilskud af personer, der er\nomfattet af \u00a7 2, nr. 1-3, 5 og 11-14 , skal medf\u00f8re en\nnettoudvidelse af antallet af ansatte hos vedkommende\narbejdsgiver. Ved nettoudvidelse forst\u00e5s merbesk\u00e6ftigelse\ni forhold til virksomhedens normale besk\u00e6ftigelse.\nStk. 2. Betingelsen om merbesk\u00e6ftigelse p\u00e5ses af\narbejdsgiveren og de ansatte i f\u00e6llesskab. Uenighed om\nbetingelsen om merbesk\u00e6ftigelse afg\u00f8res efter de g\u00e6ldende fagretlige regler om m\u00e6gling og eventuel voldgift.\nFor private arbejdsgivere, der ikke er omfattet af kollektiv\noverenskomst, afg\u00f8r det regionale arbejdsmarkedsr\u00e5d,\njf. kapitel 5 i lov om organisering og underst\u00f8ttelse af\nbesk\u00e6ftigelsesindsatsen m.v., administrativt endeligt, om\nbetingelsen om merbesk\u00e6ftigelse er opfyldt.\n\u00a7 62. Der skal i s\u00e5vel private som offentlige virksomheder v\u00e6re et rimeligt forhold mellem antallet af ansatte\nuden l\u00f8ntilskud og antallet af ansatte med l\u00f8ntilskud efter\ndette kapitel samt personer i virksomhedspraktik.\nL\u00f8ntilskud\n\u00a7 63. Ved ans\u00e6ttelse efter dette kapitel udbetales der et\nl\u00f8ntilskud til arbejdsgiveren.\nStk. 2. (Udeladt).\n\u00a7 64. Fasts\u00e6ttelse af, hvilken l\u00f8ntilskudssats efter der\nskal udbetales, sker efter en konkret vurdering af perKLE 15.20.03G01 AB 221L (01\/2018)\n\nUdarbejdet af KL\n\nSide 2 af 4\n\n\fsonens evner og foruds\u00e6tninger for at deltage i arbejdet i samme omfang som de \u00f8vrige ansatte, jf. dog\nstk. 2-7 . Ved ans\u00e6ttelse af personer, der er omfattet af \u00a7 2,\nnr. 4 , foretages vurderingen efter de regler, der er fastsat\ni medf\u00f8r af \u00a7 31, stk. 1, 4. pkt. om krav til unders\u00f8gelse af\narbejdsevne.\nStk. 2-8. (Udeladt).\n\u00a7 65. Udbetaling af tilskud m\u00e5 ikke v\u00e6re konkurrence-\n\nforvridende.\n\u00a7 66. Til personer, der er omfattet af \u00a7 2, nr. 1-5 og 11-14,\nkan der ved ans\u00e6ttelse med l\u00f8ntilskud ydes befordringsgodtg\u00f8relse efter \u00a7 82.\n\u00a7 67. I forbindelse med tilbud om ans\u00e6ttelse med l\u00f8ntilskud kan der ydes tilskud efter kapitel 14 til hj\u00e6lpemidler,\nherunder til k\u00f8b af arbejdsredskaber, jf. \u00a7\u00a7 76 og 77.\n\nUddrag af bekendtg\u00f8relse nr. 1297 af 9. november 2016\nom en aktiv besk\u00e6ftigelsesindsats\nKapitel 10\nAns\u00e6ttelse med l\u00f8ntilskud\nOffentlige arbejdsgivere\n\u00a7 77. Ved ans\u00e6ttelse med l\u00f8ntilskud efter lov om en aktiv\nbesk\u00e6ftigelsesindsats forst\u00e5s ved offentlige arbejdsgivere\n1) kommuner, regioner og kommunale f\u00e6llesskaber,\n2) statsinstitutioner og\n3) organisationer, foreninger, selskaber, institutioner og\nlignende, hvis udgifter d\u00e6kkes med mindst 50 pct. af\noffentlige tilskud.\nStk. 2. For personer, der er omfattet af \u00a7 1, nr. 1, kan\njobcenteret efter indhentet udtalelse fra det regionale\narbejdsmarkedsr\u00e5d i helt s\u00e6rlige tilf\u00e6lde fravige bestemmelsen i stk. 1, nr. 3.\nS\u00e6rlige krav\n\u00a7 78. Ans\u00e6ttelse med l\u00f8ntilskud hos private arbejdsgivere kan ikke tilbydes en person i en virksomhed, der ejes\naf dennes \u00e6gtef\u00e6lle, registrerede partner eller samlever.\nStk. 2. Ans\u00e6ttelse med l\u00f8ntilskud hos private og offentlige arbejdsgivere kan ikke tilbydes en person i den virksomhed, hvor personen senest har v\u00e6ret ansat, herunder\nhvis ans\u00e6ttelsen har v\u00e6ret med offentligt tilskud efter lov\nom en aktiv besk\u00e6ftigelsesindsats.\nKombination med uddannelse\n\u00a7 79. Uddannelse kan efter aftale mellem arbejdsgiveren og den ansatte indg\u00e5 i et tilbud om ans\u00e6ttelse med\nl\u00f8ntilskud. Under uddannelsen udbetaler arbejdsgiveren\nl\u00f8n som i den \u00f8vrige del af ans\u00e6ttelsen. Arbejdsgiveren\nbetaler for eventuelt k\u00f8b af uddannelsen, jf. dog stk. 2.\nStk. 2. For personer, der er omfattet af \u00a7 1, nr. 1, 2, 12\nog 13, kan jobcenteret betale for k\u00f8b af uddannelsen m.v.,\nhvis uddannelsesforl\u00f8bet er aftalt i personens \u00bbMin Plan\u00ab\nsom led i tilbuddet om ans\u00e6ttelse med l\u00f8ntilskud.\nStk. 3. Efter aftale mellem arbejdsgiveren og jobcenteret\nkan personen under ans\u00e6ttelsen med l\u00f8ntilskud f\u00e5 tilbud\nom vejledning og opkvalificering efter kapitel 10 i lov om\nen aktiv besk\u00e6ftigelsesindsats. Under deltagelse i vejledning og opkvalificering har personen orlov uden l\u00f8n fra\nl\u00f8ntilskudspladsen.\nL\u00f8n- og arbejdsvilk\u00e5r\n\u00a7 80. N\u00e5r et ans\u00e6ttelsesforhold med l\u00f8ntilskud indg\u00e5s,\noprettes der en ans\u00e6ttelseskontrakt eller et ans\u00e6ttelsesbrev, hvori l\u00f8n og arbejdsvilk\u00e5r samt forventet tilskudsperiode anf\u00f8res. Ans\u00e6ttelsesforholdet kan i alle tilf\u00e6lde\nkun bringes til oph\u00f8r i overensstemmelse med g\u00e6ldende\noverenskomster og lovgivning. Betaling af den fulde l\u00f8nudgift p\u00e5hviler ans\u00e6ttelsesstedet.\n\u00a7 81. Ved ans\u00e6ttelse med l\u00f8ntilskud hos offentlige\n\narbejdsgivere af personer, der er omfattet af \u00a7 1, nr. 1-3,\n5 og 11-14, udg\u00f8r l\u00f8nnen 122,80 kr. (2016-niveau) pr.\narbejdstime, eksklusiv feriegodtg\u00f8relse, ferietill\u00e6g og\neventuel s\u00f8gnehelligdagsbetaling.\nStk. 2. Timel\u00f8nnen beregnes p\u00e5 baggrund af den maksimale dagpengesats pr. m\u00e5ned divideret med 160,33\ntimer tillagt arbejdsmarkedsbidrag og reguleres en gang\nom \u00e5ret pr. 1. januar. Den regulerede timel\u00f8n udmeldes af\nStyrelsen for Arbejdsmarked og Rekruttering.\nStk. 3. Ud over l\u00f8nnen pr. arbejdstime ydes kun\n1) omkostningsd\u00e6kkende ydelser,\n2) arbejdstidsbestemte till\u00e6g og\n3) arbejdsbestemte till\u00e6g, der ikke er en fast p\u00e5regnelig\ndel af l\u00f8nnen.\nStk. 4. Ved ans\u00e6ttelse af en person, der er omfattet af\n\u00a7 1, nr.1, skal l\u00f8nnen til personen efter fradrag af arbejdsmarkedsbidrag ligge p\u00e5 niveau med personens individuelle dagpenge efter lov om arbejdsl\u00f8shedsforsikring m.v.\nStk. 5. Ved ans\u00e6ttelse af en person, der er omfattet af\n\u00a7 1, nr. 2, 3 og 11-14, skal l\u00f8nnen til personen efter fradrag\naf arbejdsmarkedsbidrag ligge p\u00e5 niveau med personens\nsamlede individuelle hj\u00e6lp efter \u00a7\u00a7 22-25, 34, 68 og 69j i\nlov om aktiv socialpolitik. Ved fasts\u00e6ttelse af den samlede\nl\u00f8n omregnes den s\u00e6rlige st\u00f8tte efter \u00a7 34 i lov om aktiv\nsocialpolitik til en skattepligtig indkomst ved at dividere\nmed 0,6. L\u00f8nnen beregnes p\u00e5 baggrund af foreg\u00e5ende\nm\u00e5neds hj\u00e6lp. Hvis personen ikke har modtaget hj\u00e6lp\nden foreg\u00e5ende m\u00e5ned, skal l\u00f8nnen beregnes p\u00e5 baggrund af den forventede hj\u00e6lp for den kommende m\u00e5ned.\nStk. 6. Hvis der til ans\u00e6ttelsen er tilknyttet en overenskomstm\u00e6ssig pensionsordning, indbetaler arbejdsgiveren til denne eget- og arbejdsgiverbidrag beregnet p\u00e5\ngrundlag af den overenskomstm\u00e6ssige timel\u00f8n.\n\u00a7 82. Den offentlige arbejdsgiver fasts\u00e6tter arbejdstiden\ni det enkelte tilbud under hensyn til personens individuelle\ndagpenge, uddannelses- eller kontanthj\u00e6lp eller integrationsydelse, samt under hensyn til timel\u00f8nnen, jf. \u00a7 81,\nstk. 1. Antallet af arbejdstimer rundes op til n\u00e6rmeste hele\nantal timer. Den samlede l\u00f8n beregnes ud fra det oprundede timetal. For personer, der er omfattet af \u00a7 1, nr. 1,\nog som er deltidsforsikrede, kan deltagelsen ikke have\net omfang, der overstiger normal fuld arbejdstid pr. uge\nfor deltidsforsikrede. Ved ans\u00e6ttelsesforholdets p\u00e5begyndelse fasts\u00e6ttes arbejdstiden for hele ans\u00e6ttelsesperioden. Ved ans\u00e6ttelser hen over \u00e5rsskiftet reguleres\ntimel\u00f8nnen i overensstemmelse med beregningen i \u00a7 81,\nstk. 2.\nStk. 2. Eventuelt over- og merarbejde skal afspadseres\nog beregnes p\u00e5 grundlag af den i \u00a7 81, stk. 1, fastsatte\ntimebetaling med de procenttill\u00e6g m.v., der f\u00f8lger af den\np\u00e5g\u00e6ldende overenskomst.\nStk. 3. Den ugentlige arbejdstid neds\u00e6ttes, hvis persoKLE 15.20.03G01 AB 221L (01\/2018)\n\nUdarbejdet af KL\n\nSide 3 af 4\n\n\fnen har ordin\u00e6r besk\u00e6ftigelse som l\u00f8nmodtager i mere\nend 5 timer ugentligt. For hver times ordin\u00e6r besk\u00e6ftigelse udover 5 timer ugentligt neds\u00e6ttes den ugentlige\narbejdstid i tilbuddet med \u00e9n time.\nStk. 4. Personen skal oplyse jobcenteret om omfang af\nog eventuelle \u00e6ndringer i den ordin\u00e6re besk\u00e6ftigelse.\nStk. 5. Arbejdsvilk\u00e5rene skal i \u00f8vrigt svare til de overenskomstm\u00e6ssige eller de for tilsvarende arbejde s\u00e6dvanligt\ng\u00e6ldende.\nStk. 6. Til brug for den offentlige arbejdsgivers fasts\u00e6ttelse af arbejdstiden, jf. stk. 1, kan jobcenteret underrette\narbejdsgiveren om personens individuelle dagpengesats,\njf. \u00a7 81, stk. 4, for personer omfattet af \u00a7 1, nr. 1, henholdsvis om personens hidtidige individuelle hj\u00e6lp efter\n\u00a7\u00a7 22-25, 34, 68 og 69 j i lov om aktiv socialpolitik, jf. \u00a7 81,\nstk. 5, for personer omfattet af \u00a7 1, nr. 2, 3 og 11-14.\nOpf\u00f8lgning ved sygdom\n\u00a7 83. N\u00e5r en person, der er omfattet af \u00a7 1, nr. 1-3, 5 og\n11-14, og som er ansat med l\u00f8ntilskud, er frav\u00e6rende p\u00e5\ngrund af sygdom, skal den ansatte p\u00e5 den f\u00f8rste sygedag\ngive meddelelse til arbejdsgiveren herom.\nStk. 2. Arbejdsgiveren vurderer, om sygemeldingen giver\nanledning til at give jobcenteret meddelelse om frav\u00e6ret.\nVed vurderingen indg\u00e5r \u00e5rsagen til og omfanget og hyppigheden af den ansattes eventuelle tidligere sygemeldinger.\nUnderretning af jobcenteret\n\u00a7 84 N\u00e5r en arbejdsgiver har f\u00e5et henvist en person\ntil ans\u00e6ttelse med l\u00f8ntilskud, har arbejdsgiveren pligt\ntil straks at give jobcenteret meddelelse om resultatet\naf henvisningen, herunder hvis personen ikke er blevet\nansat, eller hvis arbejdsforholdet afbrydes umiddelbart\nefter overtagelsen.\nAns\u00e6ttelse med l\u00f8ntilskud i udlandet\n\u00a7 85. Til en person, der er omfattet af \u00a7 1, nr. 1, kan tilbud\nom ans\u00e6ttelse med l\u00f8ntilskud gives i udlandet, n\u00e5r\n1) ans\u00e6ttelse sker hos en arbejdsgiver\/organisation med\nhjemsted i Danmark,\n2) ans\u00e6ttelsen er frivillig for personen,\n3) der ydes danske overenskomstm\u00e6ssige l\u00f8n- og\narbejdsvilk\u00e5r, jf. dog \u00a7 81, stk. 1, og\n4) den ansatte er sikret hjemrejse.\n\u00c6ndringer i l\u00f8ntilskuddet\n\u00a7 93. S\u00e5fremt der under ans\u00e6ttelsen sker \u00e6ndringer i en\npersons evner og foruds\u00e6tninger for at deltage i arbejdet\ni samme omfang som de \u00f8vrige ansatte, kan l\u00f8ntilskuddet justeres under foruds\u00e6tning af, at der i aftalen med\narbejdsgiveren er taget forbehold herfor.\nSt\u00f8tteintensitet m.v.\n\u00a7 95. Bruttost\u00f8tteintensiteten for st\u00f8tte til private arbejdsgivere i tilknytning til ans\u00e6ttelse af personer, der er omfattet af \u00a7 1, nr. 1-6, 8, og 11-14, beregnet som en procentdel\naf l\u00f8nomkostningerne, kan over en periode p\u00e5 et \u00e5r efter\nans\u00e6ttelsen ikke overstige 50 pct. for personer, der er\nomfattet af \u00a7 1, nr. 1-3, 5, 12 og 13, og 75 pct. for personer,\nder er omfattet af \u00a7 1, nr. 4, 6, 8, 11 og 14.\nStk. 2. St\u00f8tteloftet efter stk. 1 omfatter udover l\u00f8ntilskuddet al st\u00f8tte i tilknytning til ans\u00e6ttelsen, uanset om denne\n\nfinansieres udelukkende af offentlige midler eller finansieres delvist af EU.\nStk. 3. Uanset stk. 2 kan st\u00f8tte i tilknytning til ans\u00e6ttelse\naf personer, der er omfattet af \u00a7 1, nr. 4, 6 og 8, kumuleres med anden st\u00f8tte, som vedr\u00f8rer samme st\u00f8tteberettigede omkostninger, udover st\u00f8tteloftet i stk. 1, forudsat at\nkumuleringen ikke medf\u00f8rer en st\u00f8tteintensitet, der overstiger 100 pct. af de relevante omkostninger i de perioder,\nhvor de p\u00e5g\u00e6ldende arbejdstagere er besk\u00e6ftigede.\n\u00a7 96. Udbetaling af l\u00f8ntilskud til en enkelt virksomhed\neller et enkelt foretagende skal anmeldes til EU-Kommissionen, hvis st\u00f8ttebel\u00f8bet overstiger 5 mio. EUR \u00e5rligt.\nUdbetaling af l\u00f8ntilskud\n\u00a7 97. L\u00f8ntilskuddet i forbindelse med ans\u00e6ttelse efter\nkapitel 12 i lov om en aktiv besk\u00e6ftigelsesindsats neds\u00e6ttes med det bel\u00f8b, som arbejdsgiveren kan modtage\nsom refusion fra det offentlige som f\u00f8lge af, at arbejdsgiveren fortsat udbetaler l\u00f8n. Neds\u00e6ttelsen opg\u00f8res pr.\ndag, som der modtages refusion for.\nStk. 2. L\u00f8ntilskuddet beregnes som tilskudssatsen pr.\ntime ganget med det antal timer, for hvilke der er udbetalt\nl\u00f8n til personen.\nStk. 3. L\u00f8ntilskudsperiodens l\u00e6ngde fasts\u00e6ttes ved\naftale mellem jobcenteret og den enkelte arbejdsgiver.\n\u00a7 98. L\u00f8ntilskud kan udbetales for overarbejde, hvis\noverarbejde er naturligt og s\u00e6dvanligt i den p\u00e5g\u00e6ldende\nbranche, og arbejdsgiveren kan dokumentere, at arbejdspladsens \u00f8vrige ansatte har haft tilsvarende overarbejde,\njf. dog \u00a7 82, stk. 2.\n\u00a7 99. Arbejdsgiveren skal underrette jobcenteret om\noph\u00f8r i ans\u00e6ttelse med l\u00f8ntilskud f\u00f8r l\u00f8ntilskudsperiodens udl\u00f8b.\nStk. 2. En arbejdsgiver skal p\u00e5 beg\u00e6ring afgive de n\u00f8dvendige oplysninger til jobcenteret til brug for administrationen af ordningen.\nUdbetaling og udbetalingsgrundlag\n\u00a7 100. Ved ans\u00e6ttelse med l\u00f8ntilskud udbetaler jobcenteret l\u00f8ntilskuddet bagud for \u00e9n m\u00e5ned ad gangen p\u00e5\nbaggrund af arbejdsgiverens anmodning om udbetaling\naf tilskuddet. Jobcenteret kan efter aftale med arbejdsgiveren udbetale l\u00f8ntilskuddet bagud for 3 m\u00e5neder ad\ngangen.\nStk. 2. Arbejdsgivere anmoder om udbetaling af l\u00f8ntilskud via NemRefusion.\n\u00a7 101. Er anmodningen om udbetaling af l\u00f8ntilskud\njobcenteret i h\u00e6nde senest den 15. i den efterf\u00f8lgende\nm\u00e5ned, udbetaler jobcenteret l\u00f8ntilskuddet til arbejdsgiveren inden udgangen af den m\u00e5ned, hvor anmodningen er\nmodtaget. Modtager jobcenteret anmodningen efter den\n15. i den efterf\u00f8lgende m\u00e5ned, udbetaler jobcenteret l\u00f8ntilskuddet til arbejdsgiveren inden udgangen af den efterf\u00f8lgende m\u00e5ned, hvor anmodningen er modtaget.\n\u00a7 102. Arbejdsgiveren skriver under p\u00e5, at de afgivne\noplysninger er rigtige.\n\nSt\u00f8tteintensitet m.v., jf. ogs\u00e5 bekendtg\u00f8relsens \u00a7 63.\nFor offentlige arbejdsgivere, som ud\u00f8ver erhvervsvirksomhed p\u00e5 markedsvilk\u00e5r, indg\u00e5r fors\u00f8rgelsesydelser til personer i nytteindsats\nsom st\u00f8tte, der ydes efter de minimis-reglerne, jf. Europa-Kommissionens forordning nr. 1998\/2006 om anvendelse af traktatens artikel\n87 og 88 p\u00e5 de minimis-st\u00f8tte.\nKLE 15.20.03G01 AB 221L (01\/2018)\nUdarbejdet af KL\n\nSide 4 af 4\n\n\f"}