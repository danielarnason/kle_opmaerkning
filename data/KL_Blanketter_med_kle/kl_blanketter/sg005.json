{"classes":[{"id":"85.10.11","title":""}],"title":"","text":"Oplyses ved henvendelse\nDato\n\nKLE 85.10.11G01 \u2022 Sagsidentifikation\n\nInformation om oplysningspligt og om\nkommunens behandling af dine persondata\n\u2013 ydelser efter lov om aktiv socialpolitik (aktivloven)\neller lov om kontantydelse\n\n5 708410 040696\n\nSendes til\nBorgers navn og adresse\n\nKommunens oplysningspligt\nEfter retssikkerhedslovens \u00a7 12 skal kommunen oplyse dig om\n\u2022\n\ndin pligt til at oplyse kommunen om \u00e6ndringer i dine forhold\n\n\u2022\n\nkommunens registrering af personlige data om dig\n\n\u2022\n\nkommunens anvendelse af personlige oplysninger om dig\n\n\u2022\n\nkommunens adgang til at indhente og videregive personlige oplysninger om dig\n\nDu bedes genneml\u00e6se kommunens information p\u00e5 denne blanket. Kommunen skal bruge en erkl\u00e6ring fra dig til den\nvidere sagsbehandling. Du afgiver erkl\u00e6ringen digitalt eller ved at returnere \u201dErkl\u00e6ring om modtaget information om oplysningspligt og behandling af persondata\u201d.\n\nDin erkl\u00e6ring vedr\u00f8rer din modtagelse af nedenst\u00e5ende hj\u00e6lp fra kommunen\nIntegrationsydelse efter aktivlovens kapitel 4\nKontanthj\u00e6lp efter aktivlovens kapitel 4\n\nRessourceforl\u00f8bsydelse efter aktivlovens kapitel 6a\nog 6b\n\nUddannelseshj\u00e6lp efter aktivlovens kapitel 4\n\nLedighedsydelse mv. efter aktivlovens kapitel 7\n\nS\u00e6rlig st\u00f8tte efter aktivlovens kapitel 4, \u00a7 34\n\nHj\u00e6lp i s\u00e6rlige tilf\u00e6lde efter aktivlovens kapitel 10\n\nRevalideringsydelse mv. efter aktivlovens kapitel 6\n\nHj\u00e6lp til efterlevelse efter aktivlovens kapitel 10a\n\nBem\u00e6rkninger\n\nHUSK at afgive din erkl\u00e6ring\nSG 005 (09\/2017)\nUdarbejdet af KL\n\nSide 1 af 2\n\n\f1. Din pligt til at oplyse kommunen om \u00e6ndringer i dine forhold\nEfter retssikkerhedslovens \u00a7 11, stk. 2, har du pligt til straks at oplyse kommunen om \u00e6ndringer i oplysningerne, der kan have\nbetydning for den hj\u00e6lp til fors\u00f8rgelse, som du modtager fra kommunen. Ved kontanthj\u00e6lp og uddannelseshj\u00e6lp er det b\u00e5de\noplysninger vedr\u00f8rende dig selv og din \u00e6gtef\u00e6lle\/samlever.\nForkerte eller manglende oplysninger kan medf\u00f8re, at der rejses krav om tilbagebetaling af hj\u00e6lpen, jf. lov om en aktiv socialpolitik,\n\u00a7 91, eller lov om kontantydelse, \u00a7 19.\nHvis du giver forkerte, mangelfulde eller vildledende oplysninger \u2013 enten bevidst eller ved grov uagtsomhed \u2013 kan du blive id\u00f8mt\nb\u00f8de efter retssikkerhedslovens \u00a7 12b eller tiltales efter straffelovens \u00a7 289a.\n2. Kommunens mulighed for at indhente oplysninger fra andre \u2013 uden dit samtykke\nKommunen kan indhente \u00f8konomiske oplysninger samt oplysninger om dine ferieforhold fra andre offentlige myndigheder,\nA-kasser og Feriekonto. Kommunen bruger oplysningerne til behandling af din sag eller til efterf\u00f8lgende kontrol ved fx samk\u00f8ring\naf egne og indhentede data samt oplysninger fra eIndkomstregisteret, jf. retssikkerhedslovens \u00a7 11a, stk. 2, 4 og 5. Kommunen\nkan ogs\u00e5 indhente tilsvarende oplysninger om din \u00e6gtef\u00e6lle\/samlever.\nKommunen kan kr\u00e6ve n\u00f8dvendige oplysninger til kontrolform\u00e5l fra arbejdsgivere om l\u00f8n- og besk\u00e6ftigelsesperioder m.v. og\noplysninger om pensionsforhold m.v. fra pensionskasser, livsforsikringsselskaber og pengeinstitutter, jf. lov om organisering og\nunderst\u00f8ttelse af besk\u00e6ftigelsesindsatsen m.v., \u00a7 54, stk. 2. I begge tilf\u00e6lde indhentes oplysninger b\u00e5de vedr. dig selv og din\n\u00e6gtef\u00e6lle\/samlever.\nKommunen kan ogs\u00e5 til brug for kontrol kr\u00e6ve andre n\u00f8dvendige oplysninger end oplysninger om \u00f8konomiske forhold vedr. dig\nselv og din \u00e6gtef\u00e6lle\/samlever fra andre offentlige myndigheder, ATP, NemKonto, og A-kasser. Oplysningerne kan samk\u00f8res og\nsammenstilles med data i andre it-systemer, der tilh\u00f8rer kommunen, andre myndigheder eller A-kasser, jf. lov om organisering\nog underst\u00f8ttelse af besk\u00e6ftigelsesindsatsen m.v., \u00a7 54, stk. 3.\nKommunen har adgang til at foretage kontrolbes\u00f8g p\u00e5 den virksomhed, hvor du er eller har v\u00e6ret ansat for at kontrollere de\nl\u00f8nudbetalinger, som danner grundlag for din hj\u00e6lp til fors\u00f8rgelse. Ved bes\u00f8get har kommunen ret til at udsp\u00f8rge dig og de\n\u00f8vrige ansatte om navn, adresse, f\u00f8dselsdato, ans\u00e6ttelsesperiode, l\u00f8n- og ans\u00e6ttelsesforhold og hvilke sociale og besk\u00e6ftigelsesm\u00e6ssige ydelser, de modtager, jf. retssikkerhedslovens \u00a7 12a.\nKommunen har adgang til oplysninger fra eventuelle kontrolsager i kommunen og i Udbetaling Danmark. Adgangen g\u00e6lder\nkontrolsager, der er igangv\u00e6rende eller er blevet afsluttet inden for de sidste 6 m\u00e5neder, jf. \u00a7 11 lov om Udbetaling Danmark og\nretssikkerhedslovens \u00a7 11c, stk. 1, nr. 4. Kommunen kan se, hvad der unders\u00f8ges, hvilke skridt, der er taget i sagen og resultatet\naf kontrolsagen.\nKommunen kan \u2013 i forbindelse med kommunens vurdering af, om din hj\u00e6lp til fors\u00f8rgelse er udbetalt korrekt \u2013 anmode om\nalle n\u00f8dvendige oplysninger i Udbetaling Danmarks sager, hvor du f\u00e5r eller har f\u00e5et ydelser fra Udbetaling Danmark, jf. lov om\nUdbetaling Danmark, \u00a7 10.\n3. Kommunens registrering og videregivelse af oplysninger\nKommunen registrerer de modtagne oplysninger og videregiver oplysningerne til andre offentlige myndigheder, private virksomheder m.fl., der har lovm\u00e6ssigt krav p\u00e5 oplysningerne.\nHvis du modtager ydelser fra Udbetaling Danmark, s\u00e5 videregiver kommunen - p\u00e5 eget initiativ - oplysninger til Udbetaling\nDanmark om og fra din ans\u00f8gning og eventuelle bevilling af hj\u00e6lp til fors\u00f8rgelse, som kan have betydning for den ydelse, du\nmodtager fra Udbetaling Danmark, jf. lov om Udbetaling Danmark, \u00a7\u00a7 6 og 9.\nTilsvarende videregiver Udbetaling Danmark oplysninger, der kan have betydning for de kontante ydelser og \u00f8konomiske tilskud, som du modtager fra kommunen.\nFor at kommunen og Udbetaling Danmark kan vurdere hvilke oplysninger, det er relevante at videregive til hinanden, s\u00e5 har\nbegge myndigheder adgang til at se, hvilke ydelser og tilskud du har modtaget de sidste tre m\u00e5neder, jf. lov om Udbetaling\nDanmark, \u00a7 8.\nKommunens oplysninger om dine kontante ydelser og tilskud sammenk\u00f8res i Udbetaling Danmarks dataenhed med andre\nmyndigheders bevillinger og med oplysninger fra forskellige offentlige registre hos fx SKAT og Folkeregisteret, jf. lov om Udbetaling Danmark, kapitel 3a. Data, der sammenk\u00f8res, er \u00f8konomiske forhold samt bop\u00e6ls og familieforhold for dig, din \u00e6gtef\u00e6lle\/\nsamlever og \u00f8vrige hustandsmedlemmer \u2013 b\u00e5de nuv\u00e6rende, tidligere og formodede. Form\u00e5let med samk\u00f8ringen er at forhindre\nfejl i offentligt bevilligede udbetalinger som fx boligst\u00f8tte og \u00f8konomisk friplads.\nUdbetaling Danmarks dataenhed videregiver oplysninger om fejl og urigtige data til de myndigheder, der har bevilget kontante\nydelser og \u00f8konomiske tilskud til dig. Myndigheden tr\u00e6ffer herefter afg\u00f8relse om, hvorvidt din ydelse\/ tilskud skal reguleres, eller\nom der skal rejses krav om tilbagebetaling eller lignende.\nUdbetaling Danmarks dataenhed sletter data om dig, n\u00e5r myndigheden har f\u00e5et besked om resultatet.\nDu har ret til at vide, hvilke oplysninger kommunen har om dig. Du kan kr\u00e6ve forkerte oplysninger rettet.\nDu kan finde lovgrundlaget p\u00e5 SG 008 Uddrag af lovgivning om oplysningspligt efter retssikkerhedsloven og persondataloven.\nSG 005 (09\/2017)\nUdarbejdet af KL\n\nSide 2 af 2\n\n\f"}