{"classes":[{"id":"09.08.15","title":""}],"title":"","text":"Lovgrundlag for Anmeldelse af jordflytning\n\nIndholdet af anmeldelsen\n\u00a7 9. Anmeldelsen skal v\u00e6re skriftlig, dateret og underskrevet af anmelderen. Elektronisk anmeldelse skal enten\nv\u00e6re forsynet med digital signatur eller anden identifikation, der efter kommunalbestyrelsen anvisning er tilstr\u00e6kkelig for modtagelse af den p\u00e5g\u00e6ldende elektroniske\nanmeldelse. Anmeldelse skal ske p\u00e5 det af kommunalbestyrelsen udarbejdede skema, jf. \u00a7 15. F\u00f8lgende oplysninger angives, jf. dog stk. 2:\n1) Navn og hovedadresse p\u00e5 den kommune hvorfra flytning af jorden p\u00e5begyndes.*\n2) Navn og adresse p\u00e5 anmelderen, navn p\u00e5 kontaktperson samt telefonnummer, faxnummer og\ne-mail-adresse, hvis det foreligger.\n3) Oplysning om:\na) Jorden er forurenet.\nb) Jorden er fra en ejendom, der er kortlagt.\nc) Jorden er fra en del af en ejendom, der er kortlagt.\nd) Jorden er fra et areal, som anvendes som offentlig\nvej.\ne) Jorden er fra et areal, der er omfattet af omr\u00e5deklassificeringen.\nf) Jorden er fra et godkendt modtageanl\u00e6g.\n4) Ejernavn, adresse og matrikelnummer for det areal,\nden eller de ejendomme eller det vejareal, hvorfra\njorden forventes flyttet.\n5) Hvor store jordm\u00e6ngder, der forventes flyttet.\n6) Analyseresultater og kategorisering, jf. \u00a7 10. Hvis\njorden flyttes til et godkendt modtageanl\u00e6g, uden at\njorden p\u00e5 forh\u00e5nd er analyseret, oplyses om kendskab til forurenende aktiviteter, der kan have forurenet\njorden.\n7) Forventet tidspunkt for flytning, eventuelt flere tidspunkter, hvis flytningen forventes udf\u00f8rt over en l\u00e6ngere periode.\n8) S\u00e5fremt transport\u00f8ren kendes p\u00e5 anmeldetidspunktet:\nTransport\u00f8rens navn, adresse og CVR-nummer.\n9) Ejernavn og adresse og matrikelnummer for det areal\nhvortil jorden forventes flyttet, herunder s\u00e5vel midlertidigt oplag, som det blivende oplag, eller anmodning\nom at kommunalbestyrelsen anviser et modtagested.\n10) Hvorledes jorden forventes h\u00e5ndteret hos modtager,\nog henvisning til foreliggende dokumentation for, at\ndette kan ske i overensstemmelse med g\u00e6ldende\nregler, eller om jorden \u00f8nskes anvist som affald.\n11) Om der er tale om en akut jordflytning, idet der vedl\u00e6gges dokumentation for dette.\n12) Om der er tale om en flytning af jord umiddelbart efter\nanmeldelsen fra et kortlagt areal til et godkendt modtageanl\u00e6g, jf. \u00a7 6, stk. 1, og dokumentation for kommunalbestyrelsens godkendelse af plan for jordens\nh\u00e5ndtering.\nStk. 2. Anmeldelse efter \u00a7 6, stk. 3, skal v\u00e6re skriftlig,\ndateret og underskrevet af anmelderen samt indeholde\noplysning om navn og adresse p\u00e5 anmelderen og beliggenheden af den ejendom eller det vejareal, hvorfra jorden\ner flyttet. Anmeldelse efter \u00a7 8, stk. 1, skal ikke indeholde\noplysninger efter stk. 1, nr. 4 og 6.\n\n5 708410 006357\n\nUddrag af bekendtg\u00f8relse om\nanmeldelse og dokumentation i forbindelse med flytning af jord\nDokumentation i forbindelse med anmeldelse\n\u00a7 10. Anmelderen af jordflytninger, bortset fra anmelderen af jordflytninger efter \u00a7 6, stk. 3, skal sikre, at jorden\ner analyseret og kategoriseret efter de i stk. 2-5 n\u00e6vnte\nregler, eller sikre sig, hvis jorden flyttes til et godkendt\nmodtageanl\u00e6g, uden at jorden p\u00e5 forh\u00e5nd er analyseret\nog kategoriseret, at det godkendte modtageanl\u00e6g efter\nmodtagelsen foretager de n\u00e6vnte analyser og kategoriseringer, jf. dog \u00a7 14.\nStk. 2. Pr\u00f8vetagningen skal f\u00f8lge bestemmelserne i\nbilag 1.\nStk. 3. Jorden skal analyseres for de forureningsstoffer,\nder foreskrives i bilag 2.\nStk. 4. Jorden skal analyseres efter retningslinjerne i\nbilag 2.\nStk. 5. Jorden skal kategoriseres efter retningslinjerne i\nbilag 3.\nAnmelderens pligter\n\u00a7 11. Anmelderen skal udlevere et eksemplar af den\nsenest ajourf\u00f8rte anmeldelse af flytning af jord til transport\u00f8ren.\nStk. 2. Anmelderen skal ajourf\u00f8re anmeldelsen, hvis der\nunder den faktiske flytning af jorden kommer nye oplysninger, der ikke er ubetydelige, herunder om, at tidspunkt for flytning, jordm\u00e6ngder eller forureningsforhold\ner \u00e6ndrede i forhold til det, der er anmeldt. Det samme\ng\u00e6lder, hvis jorden transporteres til et andet modtagested\nend anmeldt.\nStk. 3. En ajourf\u00f8rt anmeldelse, jf. stk. 2, skal p\u00e5f\u00f8res ny\ndato og referere til dato for den oprindelige anmeldelse.\nEt eksemplar af den ajourf\u00f8rte anmeldelse skal sendes\ntil kommunalbestyrelsen. S\u00e5fremt kommunalbestyrelsen\nvurderer, at der er tale om en s\u00e5 betydelig \u00e6ndring, at der\nkr\u00e6ves ny anmeldelse, skal kommunalbestyrelsen meddele dette til anmelderen.\nStk. 4. Anmelderen skal opbevare et eksemplar af den\nsenest ajourf\u00f8rte anmeldelse i to \u00e5r, efter at jorden er flyttet.\nStk. 5. Anmelderen skal p\u00e5 milj\u00f8myndighedernes forlangende forevise den senest ajourf\u00f8rte anmeldelse.\nTransport\u00f8rens pligter\n\u00a7 12. Transport\u00f8ren skal p\u00e5f\u00f8re sit navn og sin adresse\nsamt CVR-nummer p\u00e5 den anmeldelse om flytning af jord,\nsom skal anvendes som f\u00f8lgeseddel, jf. \u00a7 11.\nStk. 2. Transport\u00f8ren skal under hver transport v\u00e6re i\nbesiddelse af et eksemplar af f\u00f8lgesedlen.\nStk. 3. Transport\u00f8ren skal ved aflevering af jorden aflevere f\u00f8lgesedlen til den anden transport\u00f8r eller til den\nmodtager, der er anf\u00f8rt p\u00e5 f\u00f8lgesedlen.\nStk. 4. Transport\u00f8ren skal p\u00e5 milj\u00f8myndighedernes forlangende forevise f\u00f8lgesedlen.\n\n* Det vil sige at blanketten skal v\u00e6re fra den kommune hvor jordflytningen starter (KL\u2019s anm\u00e6rkning).\n\nKLE 09.08.15P19 JG 005L (04\/2015)\nUdarbejdet af KL\n\nSide 1 af 2\n\n\fUddrag af Lov om forurenet jord\nKapitel 6 Bortskaffelse og anvendelse af jord\n\u00a7 50. (Udeladt).\nStk. 2. Opgravning og flytning af forurenet jord og jord fra\nen kortlagt ejendom, en kortlagt del af en ejendom eller et\nareal, som anvendes til offentlig vej, samt fra en ejendom,\nsom er omfattet af omr\u00e5deklassificeringen efter \u00a7 50a,\nskal af vedkommende anmeldes til kommunalbestyrelsen.\nDer skal ligeledes ske anmeldelse til kommunalbestyrelsen ved flytning af jord fra et godkendt modtageanl\u00e6g for\njord.\nStk. 3. Milj\u00f8ministeren kan fasts\u00e6tte regler om anmeldeordningen efter stk. 2, herunder om\n1) opgavefordelingen mellem myndighederne,\n2) krav til anmeldelsens indhold og form,\n3) krav til anmelderen og modtageren af jorden om pr\u00f8vetagning og analyse af den af anmeldelsen omfattede jord,\n4) at der p\u00e5 bestemte typer af arealer eller i omr\u00e5der,\nsom fastl\u00e6gges af kommunalbestyrelsen, ikke skal\nudtages analyse af jorden,\n5) at den, der udf\u00f8rer mange jordflytninger fra arealer\nmed ensartet forurening, og den, der flytter jord fra et\ngodkendt modtageanl\u00e6g for jord, kan anmelde jordflytningerne samlet for en given periode,\n6) at sm\u00e5 jordm\u00e6ngder fra bestemte typer af arealer\neller fra omr\u00e5der, som fastl\u00e6gges af kommunalbestyrelsen, er undtaget fra kravet om anmeldelse,\n7) at der kan ske anmeldelse, samtidig med eller efter at\njorden flyttes, herunder at anmeldelse kan ske samtidig med aflevering af jorden til et godkendt modtageanl\u00e6g for jord, samt betingelserne herfor,\n8) at fristen p\u00e5 4 uger efter stk. 5 og 6 under n\u00e6rmere\nfastlagte betingelser begr\u00e6nses,\n9) en f\u00f8lgeseddelordning og krav til anmelderen og modtageren om dokumentation for jordens h\u00e5ndtering,\nherunder dokumentation for, at genanvendelse er sket\ni overensstemmelse med g\u00e6ldende regler, og\n10) s\u00e6rlige regler for anmeldelse af jord fra arealer, der\nanvendes til offentlig vej, og til privat vej, hvor der\nm\u00e5tte v\u00e6re pligt til anmeldelse, og fra et godkendt\nmodtageanl\u00e6g for jord.\nStk. 4. Milj\u00f8ministeren kan fasts\u00e6tte regler om, at kommunalbestyrelsen under inddragelse af offentligheden\nskal fasts\u00e6tte regulativer om anmeldeordningen efter stk.\n2. Ministeren kan endvidere fasts\u00e6tte regler om, hvorledes offentligheden inddrages i forbindelse med udarbejdelse af regulativerne, regulativernes offentligg\u00f8relse og\nikrafttr\u00e6den, herunder om, at offentligg\u00f8relse kan ske\nudelukkende digitalt.\nStk. 5. Opgravning og h\u00e5ndtering af jord, der udf\u00f8res i\noverensstemmelse med regler udstedt i medf\u00f8r af stk. 3\nog \u00a7 51 samt regulativer, jf. stk. 4, m\u00e5 iv\u00e6rks\u00e6ttes fire\nuger efter anmeldelsen, jf. dog stk. 6.\nStk. 6. Hvis opgravning og h\u00e5ndtering ikke kan ske efter\nde i stk. 5 n\u00e6vnte regler, eller hvis kommunalbestyrelsen, hvor jorden \u00f8nskes anvendt, \u00f8nsker at mods\u00e6tte\nsig jordens genanvendelse eller at stille vilk\u00e5r herfor, jf.\n\u00a7 51, giver kommunalbestyrelsen anmelderen meddelelse\nherom inden fire uger efter anmeldelsen. Anmelderen kan\ni s\u00e5danne tilf\u00e6lde ikke iv\u00e6rks\u00e6tte opgravningen og h\u00e5ndteringen.\nStk. 7. Kommunalbestyrelsens afg\u00f8relser efter stk. 6 om,\nat opgravning og h\u00e5ndtering ikke kan ske efter de i stk. 5\nn\u00e6vnte regler og afg\u00f8relser efter regler udstedt i medf\u00f8r\naf stk. 3 eller 4, kan ikke p\u00e5klages til anden administrativ\nmyndighed.\n\nKapitel 11 Straf\n\u00a7 88. Medmindre h\u00f8jere straf er forskyldt efter den\n\u00f8vrige lovgivning straffes med b\u00f8de den, der\n1) undlader at efterkomme p\u00e5bud efter loven,\n2) undlader at indgive ans\u00f8gning efter \u00a7 8, stk. 1 eller 2,\n3) undlader at tr\u00e6ffe foranstaltninger som n\u00e6vnt i \u00a7 38c.\n4) undlader at indsende opl\u00e6g til, hvordan vurderingen\nefter \u00a7 38k, stk. 1, skal foretages, jf. \u00a7 38k, stk. 2,\n5) p\u00e5begynder opgravning, flytning og anvendelse uden\nanmeldelse efter \u00a7 50, stk. 2,\n6) i strid med \u00a7 8, stk. 1 eller 2, eller \u00a7 50, stk. 5, \u00e6ndrer\nanvendelse eller p\u00e5begynder arbejder, der er henholdsvis ans\u00f8gt om tilladelse til og anmeldt,\n7) uden tilladelse opgraver eller h\u00e5ndterer jord i strid med\nkommunalbestyrelsens meddelelser efter \u00a7 50, stk. 6,\n8) tilsides\u00e6tter vilk\u00e5r knyttet til en tilladelse eller dispensation efter loven,\n9) overtr\u00e6der \u00a7 9, stk. 2, \u00a7 12, \u00a7 49, \u00a7 50, stk. 1, eller\n\u00a7 52,\n10) afgiver urigtige eller vildledende oplysninger i forbindelse med en anmodning efter \u00a7 29 og \u00a7 33 eller en\nanmeldelse efter \u00a7 50, stk. 2,\n11) undlader at standse arbejdet som n\u00e6vnt i \u00a7 71 ved\nkonstateret forurening,\n12) afgiver urigtige eller vildledende oplysninger eller undlader at afgive oplysninger som n\u00e6vnt i \u00a7 72,\n13) overtr\u00e6der \u00a7 70, stk. 4, og \u00a7 72a, stk. 2 og 3,\n14) overtr\u00e6der \u00a7 72b, stk. 1-4,\n15) modvirker adgangen til en ejendom i strid med \u00a7 57,\n16) undlader at efterkomme krav i en afg\u00f8relse efter\n\u00a7 73b eller fjerner eller \u00e6ndrer udstyr, som tilsynsmyndigheden har anbragt i medf\u00f8r af en afg\u00f8relse efter\n\u00a7 73a eller \u00a7 73b, eller\n17) fors\u00e6tligt borttager, forvansker eller beskadiger\nafm\u00e6rkninger, som foretages i forbindelse med arbejder og unders\u00f8gelser efter loven.\nStk. 2. Straffen kan stige til f\u00e6ngsel i indtil 2 \u00e5r, hvis overtr\u00e6delsen er beg\u00e5et fors\u00e6tligt eller ved grov uagtsomhed,\nog hvis der ved overtr\u00e6delsen er voldt skade p\u00e5 milj\u00f8et\neller fremkaldt fare derfor eller der ved overtr\u00e6delsen er\nopn\u00e5et eller tilsigtet en \u00f8konomisk fordel for den p\u00e5g\u00e6ldende selv eller andre, herunder ved besparelser.\nStk. 3. I regler og forskrifter, der udstedes i medf\u00f8r af\ndenne lov, kan der fasts\u00e6ttes straf af b\u00f8de. Det kan endvidere fasts\u00e6ttes, at straffen kan stige til f\u00e6ngsel i indtil 2\n\u00e5r under tilsvarende omst\u00e6ndigheder som anf\u00f8rt i stk. 2.\nStk. 4. Der kan p\u00e5l\u00e6gges selskaber m.v. (juridiske personer) strafansvar efter reglerne i straffelovens 5. kapitel.\nStk. 5. Er der ved en overtr\u00e6delse opn\u00e5et en \u00f8konomisk\nfordel, konfiskeres denne efter reglerne i straffelovens\n9. kapitel, selv om der ved overtr\u00e6delsen ikke er voldt\nskade p\u00e5 milj\u00f8et eller er fremkaldt fare derfor. Kan der ikke\nske konfiskation, skal der tages s\u00e6rskilt hensyn hertil ved\nudm\u00e5ling af en b\u00f8de, herunder en eventuel till\u00e6gsb\u00f8de.\nStk. 6. For\u00e6ldelsesfristen for strafansvaret er fem \u00e5r for\novertr\u00e6delser m.v. som omhandlet i stk. 1, nr. 1, dog undtagen undladelse af at efterkomme unders\u00f8gelsesp\u00e5bud\nefter \u00a7 40 og \u00a7 48, samt stk. 1, nr. 2-10.\n\nKLE 09.08.15P19 JG 005L (04\/2015)\nUdarbejdet af KL\n\nSide 2 af 2\n\n\f"}