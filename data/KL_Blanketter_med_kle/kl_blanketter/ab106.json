{"classes":[{"id":"15.20.00","title":""}],"title":"","text":"Vejledning til Tilbud efter lov om en aktiv besk\u00e6ftigelsesindsats\nRevalidender, modtagere af sygedagpenge, ressourceforl\u00f8bsydelse og\nledighedsydelse\nBlanket AB 101 Tilbud efter lov om en aktiv besk\u00e6ftigelsespolitik anvendes, n\u00e5r der gives tilbud efter lov om en\naktiv besk\u00e6ftigelsesindsats (besk\u00e6ftigelsesloven) om deltagelse i et af f\u00f8lgende tilbud:\n\u2022 Ordin\u00e6re uddannelsesforl\u00f8b\n(\u00a7 32, stk. 1, nr. 1)\n\u2022 \u00d8vrige uddannelser og kurser, samt s\u00e6rligt tilrettelagte\nprojekter og uddannelsesforl\u00f8b\n(\u00a7 32, stk. 1, nr. 2)\n\u2022 Virksomhedspraktik\n(\u00a7 42)\nOplysningspligt\nDu har pligt til at underrette jobcenteret om enhver \u00e6ndring\ni dine personlige og \u00f8konomiske forhold, der kan have\nbetydning for retten til revalidering\/sygedagpenge\/ledighedsydelse\/ ressourceforl\u00f8bsydelse og deltagelse i tilbuddet.\nTilbudsstedet\/arbejdspladsen har pligt til at give jobcenteret oplysning om udeblivelse fra eller oph\u00f8r af tilbud.\nHvis du f\u00e5r almindeligt arbejde afbrydes tilbuddet.\nHvis du bliver syg skal du hurtigst muligt give jobcenteret\nog\/eller arbejdsstedet besked. Kontaktperson vil ofte v\u00e6re\nangivet p\u00e5 blanketten.\nSanktioner ved udeblivelse eller afbrydelse af tilbuddet\nUdebliver du uden rimelig grund fra et tilbud efter lov om\naktiv besk\u00e6ftigelsesindsats, skal kommunen neds\u00e6tte\nydelsen. Neds\u00e6ttelsen sker for det antal dage, hvor du helt\neller delvist udebliver.\nHvis du en gang afviser eller gentagen gange udebliver fra\net tilbud uden rimelig grund, oph\u00f8rer hj\u00e6lpen, indtil du igen\nm\u00f8der i tilbuddet.\nHvis du undlader at melde sygdom neds\u00e6ttes hj\u00e6lpen.\nBefordringsgodtg\u00f8relse\nDu kan ved deltagelse i tilbud ydes befordringsgodtg\u00f8relse\nved daglig transport over 24 km efter besk\u00e6ftigelseslovens\n\u00a7 82.\nFor at modtage befordringsgodtg\u00f8relse skal du udfylde\nen selvst\u00e6ndig blanket, som enten udleveres af kommunen eller findes p\u00e5 kommunens hjemmeside.\nTavshedspligt\nI forbindelse med dit tilbudsforl\u00f8b i det offentlige er du\np\u00e5lagt tavshedspligt efter forvaltningsloven og straffeloven.\nHvis du f\u00e5r kendskab til oplysninger af personlig eller fortrolig karakter, m\u00e5 du ikke give oplysningerne videre.\n\nS\u00e5fremt du er i tvivl om tavshedspligtens r\u00e6kkevidde, skal\ndu rette henvendelse til din n\u00e6rmeste leder eller kontaktperson p\u00e5 tilbudsstedet.\n\n5 708410 044939\n\nEfter den 1. januar 2018 er det obligatorisk at anvende den digitale l\u00f8sning p\u00e5 virk.dk n\u00e5r\ntilbuddet drejer sig om virksomhedspraktik efter kapitel 11 i lov om en aktiv besk\u00e6ftigelsesindsats. Blanketten vil derfor blive udfaset i l\u00f8bet af 2018 for s\u00e5 vidt ang\u00e5r virksomhedspraktik efter kapitel 11.\n\nKlagevejledning\nDu kan klage over jobcenterets og kommunens afg\u00f8relser\nvedr\u00f8rende tilbuddet og ydelser.\nDu har mulighed for at klage over tilbuddet inden 4 uger fra\nmodtagelsen af tilbuddet. Jobcenteret skal have modtaget\nklagen inden fristen p\u00e5 4 uger. Hvis jobcenteret ikke giver\ndig medhold i klagen, sendes den videre til Ankestyrelsen.\nErstatningsforhold\nUnder tilbudsforl\u00f8bet yder jobcenteret erstatning efter reglerne i lov om sikring mod f\u00f8lger af arbejdsskade, jf. besk\u00e6ftigelseslovens \u00a7 113. Jobcenteret yder ligeledes erstatning\nfor skader tilbudsmodtageren forvolder p\u00e5 andre personer\neller andres ejendele efter dansk rets almindelige regler, jf.\nbek. om en aktiv besk\u00e6ftigelsesindsats, kapitel 12. Heraf\nf\u00f8lger, at der normalt ikke ydes erstatning, hvis en skade\ner d\u00e6kket af en arbejdsskadeforsikring, en tingsforsikring\neller en driftstabsforsikring.\nS\u00e6rligt ved virksomhedspraktik\nEn virksomhedspraktik er ikke et ans\u00e6ttelsesforhold, og\ntilbudsmodtageren\/praktikanten er derfor ikke omfattet af\nde for l\u00f8nmodtagere g\u00e6ldende regler fastsat ved lov eller\ni henhold til lov eller ved kollektiv overenskomst m.v. Dog\ner tilbudsmodtageren\/praktikanten omfattet af arbejdsmilj\u00f8lovgivningen og lov om forbud mod forskelsbehandling p\u00e5\narbejdsmarkedet, jf. besk\u00e6ftigelseslovens \u00a7 43.\nJobcenterets registrering\nog videregivelse af oplysninger\nJobcenteret registrerer de modtagne oplysninger og videregiver oplysningerne til andre offentlige myndigheder, private virksomheder m.fl., der har lovm\u00e6ssigt krav p\u00e5 oplysningerne eller samarbejder med Jobcenteret\/kommunen.\nJobcenteret sletter oplysningerne n\u00e5r opbevaringspligten\nudl\u00f8ber og et eventuelt arkiveringskrav er opfyldt. N\u00e5r oplysningerne er arkiveret eller slettet, har Jobcenteret ikke\nl\u00e6ngere adgang til dem.\nDu har ret til at vide, hvilke oplysninger Jobcenteret har\nom dig, og du kan kr\u00e6ve forkerte oplysninger rettet eller\nslettet.\nKommunens databeskyttelsesr\u00e5dgiver\nDu kan kontakte databeskyttelsesr\u00e5dgiveren om dine rettigheder i henhold til databeskyttelseslovgivningen.\nDu har ret til at klage til Datatilsynet over Jobcenterets\/\nkommunens behandling af dine personlige oplysninger.\nP\u00e5 Datatilsynet.dk kan du l\u00e6se mere om databeskyttelsesr\u00e5dgiverens rolle.\n\nKLE 15.20.00 G01 AB 106 (05\/2018)\nUdarbejdet af KL\n\nSide 1 af 1\n\n\f"}