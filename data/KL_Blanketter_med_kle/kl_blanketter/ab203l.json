{"classes":[{"id":"15.20.03","title":""}],"title":"","text":"Lovgrundlag til\n\u201dIndg\u00e5else af aftale om s\u00e6rlig l\u00f8ntilskudsordning for\nledige over 55 \u00e5r\u201d\nUddrag af lov om en aktiv besk\u00e6ftigelsesindsats\nL\u00f8n- og arbejdsvilk\u00e5r\n\u00a7 54. Ved ans\u00e6ttelse med l\u00f8ntilskud hos private arbejdsgivere af personer, der er omfattet af \u00a7 2, nr. 1-3 og 5, skal\nl\u00f8n- og arbejdsvilk\u00e5r v\u00e6re overenskomstm\u00e6ssige eller de\nfor tilsvarende arbejde s\u00e6dvanligt g\u00e6ldende.\n\nStk. 3. Perioder med tilbud efter stk. 1, kan ikke medreg-nes i opg\u00f8relsen i stk. 2, nr. 1, af de 12 m\u00e5neders sammenlagte ledighed for personer omfattet af \u00a7 2, nr. 1.\nStk. 4. \u00a7\u00a7 59 og 67 finder tilsvarende anvendelse ved\nans\u00e6ttelse med l\u00f8ntilskud efter stk. 1.\n\n\u00a7 59. Personer, der ans\u00e6ttes med l\u00f8ntilskud, er i \u00f8vrigt\nomfattet af den lovgivning, der g\u00e6lder for l\u00f8nmodtagere.\nStk. 2. Besk\u00e6ftigelsesministeren kan fasts\u00e6tte undtagelser fra stk. 1.\n\n\u00a7 67b. Ved aftaler om ans\u00e6ttelse med l\u00f8ntilskud efter\n\u00a7 67a skal jobcenteret alene p\u00e5se, at betingelserne i \u00a7 67a,\nstk. 2, er opfyldt. Jobcenteret skal ikke foretage en vurdering efter \u00a7 22, stk. 3.\nStk. 2. Reglerne om jobplan i kapitel 9 finder ikke anvendelse.\n\nMerbesk\u00e6ftigelse m.v.\n\u00a7 60. Forud for ans\u00e6ttelse med l\u00f8ntilskud skal sp\u00f8rgsm\u00e5let om ans\u00e6ttelsen have v\u00e6ret dr\u00f8ftet mellem virksomheden og repr\u00e6sentanter for virksomhedens ansatte.\n\u00a7 61. Ans\u00e6ttelse med l\u00f8ntilskud af personer, der er omfattet af \u00a7 2, nr. 1-3 og 5, skal medf\u00f8re en nettoudvidelse af\nantallet af ansatte hos vedkommende arbejdsgiver. Ved\nnettoudvidelse forst\u00e5s merbesk\u00e6ftigelse i forhold til virksomhedens normale besk\u00e6ftigelse.\nStk. 2. Betingelsen om merbesk\u00e6ftigelse p\u00e5ses af\narbejdsgiveren og de ansatte i f\u00e6llesskab. Uenighed om\nbetingelsen om merbesk\u00e6ftigelse afg\u00f8res efter de g\u00e6ldende fagretlige regler om m\u00e6gling og eventuel voldgift.\nFor private arbejdsgivere, der ikke er omfattet af kollektiv\noverenskomst, afg\u00f8r det regionale besk\u00e6ftigelsesr\u00e5d, jf.\nkapitel 6 i lov om ansvaret for og styringen af den aktive\nbesk\u00e6ftigelsesindsats, administrativt endeligt, om betingelsen om merbesk\u00e6ftigelse er opfyldt.\n\n\u00a7 67c. Ved ans\u00e6ttelse efter \u00a7 67 a udg\u00f8r l\u00f8ntilskuddet pr.\ntime 90,14 kr. (pr. 1. januar 2006).\nStk. 2. Arbejdsgiveren og den ledige aftaler varigheden\naf l\u00f8ntilskudsperioden, der kan v\u00e6re op til sammenh\u00e6ngende 6 m\u00e5neder.\n\n\u00a7 62. Der skal i s\u00e5vel private som offentlige virksomheder v\u00e6re et rimeligt forhold mellem antallet af ansatte uden\nl\u00f8ntilskud og antallet af ansatte med l\u00f8ntilskud efter dette\nkapitel samt personer i virksomhedspraktik.\n\u00a7 67. I forbindelse med tilbud om ans\u00e6ttelse med l\u00f8ntilskud kan der ydes tilskud efter kapitel 14 til hj\u00e6lpemidler,\nherunder til k\u00f8b af arbejdsredskaber, jf. \u00a7\u00a7 76 og 77, samt\ntil mentor, jf. \u00a7\u00a7 78-80.\nS\u00e6rlig l\u00f8ntilskudsordning for personer over 55 \u00e5r\n\u00a7 67a. Personer over 55 \u00e5r, der er omfattet af \u00a7 2, nr. 1-3,\nhar ret til at indg\u00e5 aftale med en privat arbejdsgiver og f\u00e5\ntilbud om ans\u00e6ttelse med l\u00f8ntilskud.\nStk. 2. Det er en betingelse for tilbuddet,\n1) at personer omfattet af \u00a7 2, nr. 1, har v\u00e6ret ledige i sammenlagt mere end 12 m\u00e5neder, eller at personer omfattet af \u00a7 2, nr. 2 og 3, har modtaget kontanthj\u00e6lp, starthj\u00e6lp eller introduktionsydelse i en sammenh\u00e6ngende\nperiode p\u00e5 mere end 12 m\u00e5neder, og\n2) at virksomheden opfylder betingelserne i \u00a7\u00a7 54, 60, 61\nog 62.\n\nKLE 15.20.03 G01 AB 203L (01\/2012)\nUdarbejdet af KL\n\nEG Kommuneinformation A\/S\nSide 1 af 3\n\n\fUddrag af bekendtg\u00f8relse om en aktiv besk\u00e6ftigelsesindsats\nMerbesk\u00e6ftigelse m.v.\n\u00a7 64. Ans\u00e6ttelse med l\u00f8ntilskud af personer, der er omfattet af \u00a7 1, nr. 1-3 og 5, skal medf\u00f8re en nettoudvidelse af\nantallet af ansatte hos vedkommende arbejdsgiver.\nStk. 2. Ved nettoudvidelse forst\u00e5s merbesk\u00e6ftigelse i forhold til det gennemsnitlige antal i de foreg\u00e5ende 12 m\u00e5neder, og at ans\u00e6ttelsen ikke sker i en stilling, der er blevet\nledig ved afskedigelse eller fratr\u00e6delse af en ansat uden\nst\u00f8tte inden for de foreg\u00e5ende 3 m\u00e5neder, jf. dog \u00a7 67,\nstk. 2. Ved opg\u00f8relsen af antallet af ordin\u00e6rt ansatte medregnes alle besk\u00e6ftigede uden hensyn til arbejdstidens\nl\u00e6ngde. Der skal dog ikke medregnes ansatte med offentligt tilskud og personer, der er ansat i henhold til en ans\u00e6ttelsesaftale, der er indg\u00e5et for et bestemt tidsrum eller med\nhenblik p\u00e5 en bestemt arbejdsopgave.\nStk. 3. Virksomheden afgr\u00e6nses som udgangspunkt som\nen arbejdsplads med selvst\u00e6ndigt produktionsenhedsnummer (P-nummer), jf. lov om det centrale virksomhedsregister. S\u00e5fremt der er enighed mellem arbejdsgiveren og\nde ansatte herom, kan der ske en anden afgr\u00e6nsning. Der\nskal foreligge skriftlig tilkendegivelse om dette fra arbejdsgiveren og en medarbejderrepr\u00e6sentant, der er ansat p\u00e5\nden adresse (P-nummer), hvor ans\u00e6ttelsen med l\u00f8ntilskud\nskal ske.\nStk. 4. Det betragtes som nettoudvidelse, hvis personen,\nder ans\u00e6ttes med l\u00f8ntilskud, afl\u00f8ser en fastansat, der er p\u00e5\norlov efter lov om v\u00e6rnepligtsorlov eller deltager i uddannelsesjobrotation, herunder efter lov om statens voksenuddannelsesst\u00f8tte.\nStk. 5. I virksomheder, hvor der er etableret eller aftalt\narbejdsfordelingsordninger, kan personen ikke ans\u00e6ttes\nmed l\u00f8ntilskud.\nStk. 6. Hvis en virksomhed kun har haft ansatte i en del af\nde foreg\u00e5ende 12 m\u00e5neder, beregnes det gennemsnitlige\nantal ansatte efter stk. 2 som et gennemsnit af antallet af\nansatte i de m\u00e5neder inden for de foreg\u00e5ende 12 m\u00e5neder,\nhvor der har v\u00e6ret ansatte.\n\u00a7 66. P\u00e5 private ans\u00e6ttelsesomr\u00e5der p\u00e5ses betingelsen\nom merbesk\u00e6ftigelse af virksomheden og de ansatte i f\u00e6llesskab. Til brug herfor skal arbejdsgiveren give repr\u00e6sentanter for de ansatte alle n\u00f8dvendige oplysninger.\nStk. 2. P\u00e5 private ans\u00e6ttelsesomr\u00e5der, der er omfattet\naf en kollektiv overenskomst, afg\u00f8res uenighed om betingelsen om merbesk\u00e6ftigelse efter de g\u00e6ldende fagretlige\nregler om m\u00e6gling og eventuel voldgift ved uenighed af\nfaglig karakter. Det regionale besk\u00e6ftigelsesr\u00e5d underrettes af parterne om udfaldet af den fagretlige behandling.\nStk. 3. For private arbejdsgivere, der ikke er omfattet\naf kollektiv overenskomst, afg\u00f8r det regionale besk\u00e6ftigelsesr\u00e5d administrativt endeligt, om betingelsen om\nmerbesk\u00e6ftigelse er opfyldt. Opg\u00f8relsen foretages p\u00e5\ngrundlag af reglerne i bekendtg\u00f8relse om virksomhedsbegreb\/arbejdssted og om opg\u00f8relse af antal l\u00f8nmodtagere\nefter lov om varsling m.v. i forbindelse med afskedigelser\naf st\u00f8rre omfang.\nStk. 4. I private virksomheder, hvor der ikke er nogen\nansatte, p\u00e5ses betingelsen om merbesk\u00e6ftigelse af\njobcenteret.\n\nStk.2.Vurderingen af, om betingelsen om merbesk\u00e6ftigelse\ner opfyldt, skal tage udgangspunkt i antallet af besk\u00e6ftigede som f\u00f8lge af budgettet for den enkelte offentlige virksomhed.\nStk. 3. Uenighed afg\u00f8res ved m\u00e6gling mellem de forhandlingsberettigede personaleorganisationer og ans\u00e6ttelsesmyndigheden og eventuelt ved voldgift. Voldgiftsretten sammens\u00e6ttes af to repr\u00e6sentanter udpeget af de\nforhandlingsberettigede personaleorganisationer og af to\nrepr\u00e6sentanter for ans\u00e6ttelsesmyndigheden. Parterne\nv\u00e6lger en opmand. Hvis der ikke opn\u00e5s enighed om valget\naf opmanden, skal parterne anmode arbejdsrettens formand om at udn\u00e6vne denne. Det regionale besk\u00e6ftigelsesr\u00e5d underrettes af parterne om voldgiftsrettens afg\u00f8relse.\n\u00a7 68. P\u00e5 private ans\u00e6ttelsesomr\u00e5der skal det af arbejdsgiverens tilbud om at ans\u00e6tte en person med l\u00f8ntilskud\nfremg\u00e5\n1) om ans\u00e6ttelsesomr\u00e5det er omfattet af en kollektiv overenskomst,\n2) at repr\u00e6sentanter for de ansatte er blevet h\u00f8rt om ans\u00f8gningen, og\n3) om de ansatte er positive overfor at medvirke til opfyldelse af form\u00e5let med ans\u00e6ttelsen.\nStk. 2. Af arbejdsgiverens tilbud skal det tillige fremg\u00e5,\nom der er enighed mellem arbejdsgiver og de ansatte om,\nat betingelsen om merbesk\u00e6ftigelse er opfyldt. Hvis der\nikke er enighed, og den private virksomhed ikke er omfattet af kollektiv overenskomst, skal de ansattes synspunkter\nendvidere fremg\u00e5.\nStk. 3. Forud for etableringen skal der fra arbejdsgiveren\nog en medarbejderrepr\u00e6sentant foreligge skriftlig tilkendegivelse om\n1) at repr\u00e6sentanter for de ansatte er blevet h\u00f8rt om\nans\u00f8gningen,\n2) de ansatte er positive overfor at medvirke til at opfylde\nform\u00e5let med ans\u00e6ttelsen, og\n3) hvorvidt der er enighed mellem arbejdsgiver og de\nansatte om, at betingelsen om merbesk\u00e6ftigelse er\nopfyldt.\n\u00a7 69. P\u00e5 offentlige ans\u00e6ttelsesomr\u00e5der skal det af arbejdsgiverens tilbud om at ans\u00e6tte en person med l\u00f8ntilskud fremg\u00e5, at repr\u00e6sentanter for de ansatte er blevet\nh\u00f8rt om ans\u00f8gningen, og om de ansatte er positive over for\nat medvirke til opfyldelse af form\u00e5let med ans\u00e6ttelsen.\nStk. 2. Af arbejdsgiverens tilbud skal det tillige fremg\u00e5, om\nder er enighed mellem arbejdsgiver og de ansatte om, at\nbetingelsen om merbesk\u00e6ftigelse er opfyldt.\nStk. 3. Forud for etableringen skal der fra arbejdsgiveren\nog en medarbejderrepr\u00e6sentant foreligge skriftlig tilkendegivelse om\n1) at repr\u00e6sentanter for de ansatte er blevet h\u00f8rt om\nans\u00f8gningen,\n2) de ansatte er positive overfor at medvirke til at opfylde\nform\u00e5let med ans\u00e6ttelsen, og\n3) hvorvidt der er enighed mellem arbejdsgiver og de\nansatte om, at betingelsen om merbesk\u00e6ftigelse er\nopfyldt.\n\n\u00a7 67. P\u00e5 offentlige ans\u00e6ttelsesomr\u00e5der p\u00e5ses betingelsen om merbesk\u00e6ftigelse af ans\u00e6ttelsesmyndigheden og\nde ansatte i f\u00e6llesskab. Til brug herfor skal arbejdsgiveren\ngive repr\u00e6sentanter for de ansatte alle n\u00f8dvendige oplysninger.\n\nKLE 15.20.03 G01 AB 203L (01\/2012)\nUdarbejdet af KL\n\nEG Kommuneinformation A\/S\nSide 2 af 3\n\n\fForholdet mellem antal ansatte med og uden tilskud\n\u00a7 70. Antallet af ansatte med l\u00f8ntilskud efter kapitel 12 i\nlov om en aktiv besk\u00e6ftigelsesindsats og antallet af personer i virksomhedspraktik efter lovens kapitel 11 m\u00e5 maksimalt udg\u00f8re\n1) 1 person for hver 5 ordin\u00e6rt ansatte, hvis virksomheden\nhar 0-50 ansatte, dog altid 1 person, og herudover\n2) 1 person for hver 10 ordin\u00e6rt ansatte.\nStk. 2. Forud for etableringen skal der foreligge skriftlig\ntilkendegivelse fra arbejdsgiveren og en medarbejderrepr\u00e6sentant om, hvorvidt dette er opfyldt.\nStk. 3. Ved ans\u00e6ttelse i offentlige virksomheder af personer omfattet af \u00a7 1, nr. 6, kan begr\u00e6nsningen i stk. 1\nfraviges, n\u00e5r virksomheden kan godtg\u00f8re, at ans\u00e6ttelsen\nkan medvirke til at opn\u00e5 eller fastholde besk\u00e6ftigelse. Virksomheden skal i den forbindelse redeg\u00f8re fyldestg\u00f8rende\nfor, hvorledes man kan opfylde form\u00e5let med tilbuddet. Der\nskal foreligge en skriftlig tilkendegivelse fra arbejdsgiveren\nog en medarbejderrepr\u00e6sentant om, at der er enighed om\ndette.\nStk. 4. Virksomheden afgr\u00e6nses som udgangspunkt som\nen arbejdsplads med selvst\u00e6ndigt produktionsenhedsnummer (P-nummer), jf. lov om det centrale virksomhedsregister. S\u00e5fremt der er enighed mellem arbejdsgiveren og\nde ansatte herom, kan der ske en anden afgr\u00e6nsning. Der\nskal foreligge skriftlig tilkendegivelse om dette fra arbejdsgiveren og en medarbejderrepr\u00e6sentant, der er ansat p\u00e5\nden adresse (P-nummer), hvor ans\u00e6ttelsen med l\u00f8ntilskud\nskal ske.\nStk. 5. Ved opg\u00f8relsen af antallet af ordin\u00e6rt ansatte\nmedregnes alle besk\u00e6ftigede uden hensyn til arbejdstidens l\u00e6ngde. Der skal dog ikke medregnes ansatte med\noffentligt tilskud og personer, der er ansat i henhold til en\nans\u00e6ttelsesaftale, der er indg\u00e5et for et bestemt tidsrum\neller med henblik p\u00e5 en bestemt arbejdsopgave.\nStk. 6. Opg\u00f8relsen sker ved at beregne gennemsnittet\naf antallet af ordin\u00e6rt ansatte i de seneste 3 m\u00e5neder f\u00f8r\nans\u00e6ttelsen af personen med l\u00f8ntilskud.\n\nStk. 7. virksomheder, hvor antallet af ansatte er skiftende\np\u00e5 grund af s\u00e6sonsvingninger, kan opg\u00f8relsen i stk. 5\nudvides fra 3 til 4 m\u00e5neder.\nUdelukkelse af visse virksomheder\n\u00a7 72. L\u00f8ntilskudsordningen m\u00e5 ikke\n1) udg\u00f8re st\u00f8tte til eksportrelaterede aktiviteter, navnlig tilskud der er direkte knyttet til de eksporterede m\u00e6ngder,\ntil etablering og drift af et distributionsnet eller til andre\nl\u00f8bende udgifter i forbindelse med eksportvirksomhed,\n2) v\u00e6re betinget af, at der anvendes indenlandske produkter i stedet for importerede,\n3) udg\u00f8re st\u00f8tte til virksomheder, der ikke har efterkommet\net krav om tilbagebetaling af st\u00f8tte, som EU-Kommissionen ved en tidligere beslutning har erkl\u00e6ret ulovlig og\nuforenelig med f\u00e6llesmarkedet,\n4) udg\u00f8re st\u00f8tte til kriseramte virksomheder, eller\n5) udg\u00f8re st\u00f8tte til virksomheder, som modtager st\u00f8tte, der\ner godkendt af EU-Kommissionen i henhold til EU\u2019s rammebestemmelser for statsst\u00f8tte til redning og omstrukturering af kriseramte virksomheder.\nAnnulation af bevillinger, tilbagebetaling af ydelser\nm.v.\n\u00a7 81. En modtager af l\u00f8ntilskud i forbindelse med ans\u00e6ttelse med l\u00f8ntilskud efter kapitel 12 i lov om en aktiv\nbesk\u00e6ftigelsesindsats har pligt til at underrette jobcenteret\nom forhold, der har betydning for retten til l\u00f8ntilskuddet.\nStk. 2. Jobcenteret kan bestemme, at l\u00f8ntilskud enten\nikke skal udbetales eller tilbagebetales, hvis\n1) arbejdsgiveren har afgivet urigtig erkl\u00e6ring om forhold,\nder har betydning for at opn\u00e5 ret til at ans\u00e6tte ledige\nmed l\u00f8ntilskud eller for at bevare retten hertil, eller\n2) arbejdsgiveren fors\u00e6tligt har fortiet forhold, der har samme betydning som n\u00e6vnt under nr. 1.\n\nUddrag af lov om retssikkerhed og administration p\u00e5 det sociale omr\u00e5de\n(retssikkerhedsloven)\n\u00a7 12a. Kommunen har til enhver tid uden retskendelse\nadgang til en virksomheds lokaler m.v. samt p\u00e5 arbejdssteder uden for virksomhedens lokaler med henblik p\u00e5 at kontrollere de oplysninger om borgernes l\u00f8n- og arbejdsforhold, som ligger til grund for udbetaling af ydelser i sager,\nder er omfattet af denne lov. Kontrollen kan foreg\u00e5 som\ngenerel kontrol eller til brug for en enkelt sag. Kommunen\nkan foretage kontrolbes\u00f8g p\u00e5 virksomheder, som er beliggende i kommunen. Kommunen kan endvidere gennemf\u00f8re kontrolbes\u00f8g p\u00e5 virksomheder i andre kommuner efter\naftale med den kommune, hvor virksomheden er beliggende. Kommunen har ikke uden retskendelse adgang til\nat foretage kontrollen i private hjem.\nStk. 2. Kommunen kan efterse virksomhedens registreringer om borgerens l\u00f8n- og arbejdsforhold, uanset om\noplysningerne findes i et manuelt eller elektronisk register.\nMateriale, der sk\u00f8nnes at v\u00e6re af betydning for videre\nkontrol, skal efter anmodning udleveres eller indsendes til\nkommunen.\nStk. 3. Kommunen skal forevise legitimation, inden eftersynet begynder.\nStk. 4. Virksomhedens indehavere og ansatte skal v\u00e6re\nkommunen behj\u00e6lpelige ved eftersynet.\n\nStk. 5. Kommunalbestyrelsen kan p\u00e5l\u00e6gge en arbejdsgiver at foretage daglig registrering af oplysninger om ansatte.\nDe oplysninger, som skal registreres, er de samme oplysninger, som direkt\u00f8ren for Arbejdsdirektoratet har fastsat\nmed hjemmel i \u00a7 9, stk. 4, i lov om arbejdsl\u00f8shedsforsikring\nm.v.\nStk. 6. Kommunalbestyrelsen kan kun p\u00e5l\u00e6gge arbejdsgiveren at foretage registreringer, jf. stk. 5, hvis kommunen\nved et kontrolbes\u00f8g, jf. stk. 1, vurderer, at arbejdsgiverens\nregistreringer er mangelfulde.\nStk. 7. Registreringer efter stk. 5 skal til enhver tid p\u00e5\nbeg\u00e6ring forevises kommunen.\nStk. 8. Personer, der er besk\u00e6ftiget i virksomheden ved\neftersynet, kan anmodes om at oplyse navn, adresse og\nf\u00f8dselsdato, ans\u00e6ttelsesperiode og l\u00f8n- og ans\u00e6ttelsesvilk\u00e5r, samt om de aktuelt modtager sociale eller besk\u00e6ftigelsesm\u00e6ssige ydelser.\nStk. 9. Politiet yder bistand til kommunen. Socialministeren kan efter forhandling med justitsministeren og besk\u00e6ftigelsesministeren fasts\u00e6tte n\u00e6rmere regler herom.\n\nKLE 15.20.03 G01 AB 203L (01\/2012)\nUdarbejdet af KL\n\nEG Kommuneinformation A\/S\nSide 3 af 3\n\n\f"}