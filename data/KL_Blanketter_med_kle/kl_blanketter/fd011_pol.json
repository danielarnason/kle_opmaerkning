{"classes":[{"id":"23.15.15","title":""}],"title":"","text":"W wydziale spraw obywatelskich (borgerservice) w urz\u0119dzie gminy mo\u017cna udzieli\u0107 innym osobom\ndost\u0119pu do czytania tre\u015bci swojej skrzynki odbiorczej Poczty cyfrowej\nNiniejszy formularz jest t\u0142umaczeniem formularza FD 011 na j\u0119zyk polski. Wype\u0142ni\u0107 i odda\u0107 w wydziale spraw obywatelskich nale\u017cy formularz\nFD 011 (borgerservice).\n\nCzym jest dost\u0119p do czytania poczty\nZasadniczo organy pa\u0144stwowe w Danii przesy\u0142aj\u0105 ca\u0142\u0105 korespondencj\u0119 do obywateli do ich elektronicznej skrzynki pocztowej\n(Poczta cyfrowa). Osoby, kt\u00f3re wymagaj\u0105 pomocy przy zapoznawaniu si\u0119 z korespondencj\u0105 cyfrow\u0105 lub kt\u00f3re po prostu chc\u0105\nprzyzna\u0107 innym dost\u0119p do tej korespondencji, mog\u0105 udzieli\u0107 wybranym osobom pe\u0142nomocnictwa do sprawdzania ich Poczty\ncyfrowej.\nDost\u0119p do czytania poczty przyzna\u0107 mo\u017cna osobom lub przedsi\u0119biorstwom. Mo\u017ce to by\u0107 wsp\u00f3\u0142ma\u0142\u017conek, dziecko, przyjaciel\nlub profesjonalny doradca. Dost\u0119p do czytania poczty nie jest ograniczony czasowo i pozostaje w mocy do momentu\nuniewa\u017cnienia. Dost\u0119p do czytania poczty przyzna\u0107 mo\u017cna wi\u0119cej ni\u017c jednej osobie i firmie, jednak nie wi\u0119cej, ni\u017c dziesi\u0119ciu.\n\nSamodzielne przydzielanie dost\u0119pu do czytania poczty\nDost\u0119p do czytania poczty mo\u017cna przydzieli\u0107 innym osobom samodzielnie. W tym celu nale\u017cy zalogowa\u0107 si\u0119 do Poczty\ncyfrowej za pomoc\u0105 swojego podpisu cyfrowego (NemID) i wprowadzi\u0107 osobisty numer identyfikacyjny (CPR-nummer) osoby,\nkt\u00f3rej ma zosta\u0107 przyznany dost\u0119p. Natomiast je\u015bli dost\u0119p do czytania poczty przyznawany jest przedsi\u0119biorstwu, to nale\u017cy\nwprowadzi\u0107 jego numer w Centralnym Rejestrze Przedsi\u0119biorstw (CVR-nummer).\n\nDost\u0119p do czytania Poczty cyfrowej przyzna\u0107 mo\u017cna w wydziale spraw obywatelskich (borgerservice)\nOsoby, kt\u00f3re nie s\u0105 w stanie samodzielne przydzieli\u0107 dost\u0119pu do czytania poczty, mog\u0105 zwr\u00f3ci\u0107 si\u0119 o pomoc do wydzia\u0142u\nspraw obywatelskich (borgerservice) w urz\u0119dzie gminy.\n1. Mo\u017cna stawi\u0107 si\u0119 osobi\u015bcie w wydziale spraw obywatelskich (borgerservice), aby uzyska\u0107 pomoc w przyznaniu dost\u0119pu do\nczytania poczty. Nale\u017cy okaza\u0107 dow\u00f3d to\u017csamo\u015bci (zob. sekcj\u0119 \u201eWa\u017cny dow\u00f3d to\u017csamo\u015bci\u201d). Nale\u017cy nast\u0119pnie poda\u0107 imi\u0119 i\nnazwisko oraz osobisty numer identyfikacyjny (CPR-nummer) osoby, kt\u00f3rej b\u0119dzie przyznawany dost\u0119p lub numer w\nCentralnym Rejestrze Przedsi\u0119biorstw (CVR-nummer), je\u015bli dost\u0119p b\u0119dzie przyznawany przedsi\u0119biorstwu.\n2. Osoby, kt\u00f3re nie s\u0105 w stanie stawi\u0107 si\u0119 osobi\u015bcie w wydziale spraw obywatelskich (borgerservice), mog\u0105 udzieli\u0107\npe\u0142nomocnictwa osobie, kt\u00f3rej ma zosta\u0107 udzielony dost\u0119p do czytania poczty. Dzi\u0119ki temu osoba ta sama b\u0119dzie mog\u0142a\nstawi\u0107 si\u0119 w wydziale spraw obywatelskich (borgerservice) i ustanowi\u0107 dost\u0119p do czytania. Posiadacz pe\u0142nomocnictwa \u2013\nosoba, kt\u00f3rej zostanie udzielony dost\u0119p do czytania poczty \u2013 musi stawi\u0107 si\u0119 osobi\u015bcie w wydziale spraw obywatelskich\n(borgerservice) w urz\u0119dzie gminy, z\u0142o\u017cy\u0107 tam pe\u0142nomocnictwo i okaza\u0107 w\u0142asny dow\u00f3d to\u017csamo\u015bci (zob. sekcj\u0119 \u201eWa\u017cny\ndow\u00f3d to\u017csamo\u015bci\u201d). Je\u015bli dost\u0119p do czytania poczty ma zosta\u0107 przyznany przedsi\u0119biorstwu, to przedstawiciel\nprzedsi\u0119biorstwa musi tak\u017ce udokumentowa\u0107 swoje powi\u0105zanie z tym przedsi\u0119biorstwem. Osoba wnioskuj\u0105ca nie otrzyma\nbezpo\u015bredniej wiadomo\u015bci o tym, czy i kiedy dost\u0119p do czytania Poczty cyfrowej zosta\u0142 przyznany. Mo\u017cna jednak sprawdzi\u0107,\nkto ma dost\u0119p do czytania Poczty cyfrowej.\n\nJakie konsekwencje niesie za sob\u0105 przyznanie innej osobie dost\u0119pu do czytania poczty?\nNawet po przyznaniu komu\u015b innemu dost\u0119pu do czytania poczty, adresat nadal ma uprawnienia i zobowi\u0105zania wynikaj\u0105ce z\nkorespondencji otrzymanej przez Poczt\u0119 cyfrow\u0105 \u2013 niezale\u017cnie od tego, czy korespondencj\u0119 przeczyta sam adresat, osoba,\nkt\u00f3rej przyznano dost\u0119p do czytania poczty, czy te\u017c korespondencji nie przeczyta nikt. Urz\u0105d gminy ani inne organy pa\u0144stwowe\nnie s\u0105 ani upowa\u017cnione, ani zobowi\u0105zane do sprawdzania, czy korespondencja w Poczcie cyfrowej danej osoby zosta\u0142a\nprzeczytana. To taka sama sytuacja, jak z listami w fizycznej domowej skrzynce pocztowej.\nDlatego, je\u015bli adresat nie sprawdza regularnie poczty, to powinien uzgodni\u0107 z osob\u0105, kt\u00f3rej przyznaje dost\u0119p do jej czytania,\nspos\u00f3b informowania go o tre\u015bci nadchodz\u0105cej urz\u0119dowej korespondencji. Nale\u017cy te\u017c mie\u0107 \u015bwiadomo\u015b\u0107, \u017ce je\u015bli dost\u0119p do\nczytania poczty zosta\u0142 przyznany przedsi\u0119biorstwu, to przedsi\u0119biorstwo samo decyduje o tym, kto czyta nadsy\u0142an\u0105\nkorespondencj\u0119.\n\nOdbieranie dost\u0119pu do czytania poczty\n1.\n\nDost\u0119p do czytania poczty odebra\u0107 mo\u017cna samodzielnie po zalogowaniu si\u0119 do Poczty cyfrowej.\n\n2.\n\nMo\u017cna te\u017c zwr\u00f3ci\u0107 si\u0119 do osoby lub przedsi\u0119biorstwa z dost\u0119pem do czytania poczty z pro\u015bb\u0105, aby wy\u0142\u0105czyli przez\nInternet sw\u00f3j dost\u0119p.\n\n3.\n\nMo\u017cna stawi\u0107 si\u0119 osobi\u015bcie w wydziale spraw obywatelskich (borgerservice), aby uzyska\u0107 pomoc w odebraniu dost\u0119pu do\nczytania poczty. Nale\u017cy okaza\u0107 dow\u00f3d to\u017csamo\u015bci (zob. sekcj\u0119 \u201eWa\u017cny dow\u00f3d to\u017csamo\u015bci\u201d).\n\nNale\u017cy pami\u0119ta\u0107, ze osoby maj\u0105ce dost\u0119p do czytania poczty mog\u0105 uniewa\u017cni\u0107 w\u0142asny dost\u0119p niezale\u017cnie od tego, czy osoba,\nkt\u00f3rej poczt\u0119 czytaj\u0105, poprosi\u0142a ich o to, czy nie.Poczta cyfrowa nie wysy\u0142a powiadomienia o usuni\u0119ciu dost\u0119pu do czytania.\nMo\u017cna jednak sprawdzi\u0107, kto ma dost\u0119p do czytania korespondencji w Poczcie cyfrowej.\n\nWi\u0119cej informacji na temat Poczty cyfrowej\nWi\u0119cej informacji na temat Poczty cyfrowej i mo\u017cliwo\u015bci obywateli dost\u0119pnych jest w witrynie www.borger.dk. Mo\u017cna tak\u017ce\nzwr\u00f3ci\u0107 si\u0119 do wydzia\u0142u spraw obywatelskich (borgerservice) w urz\u0119dzie gminy.\n\nWa\u017cny dow\u00f3d to\u017csamo\u015bci\nPrzy osobistym stawieniu si\u0119 w wydziale spraw obywatelskich (borgerservice) w urz\u0119dzie gminy celem przyznania lub\nodebrania dost\u0119pu do czytania Poczty cyfrowej, nale\u017cy okaza\u0107 dow\u00f3d to\u017csamo\u015bci ze zdj\u0119ciem i osobistym numerem\nidentyfikacyjnym (CPR-nummer). Mo\u017ce to by\u0107 paszport lub prawo jazdy. Osoby, kt\u00f3re nie maj\u0105 paszportu ani prawa jazdy,\nmog\u0105 przynie\u015b\u0107 po\u0142\u0105czenie innych dokument\u00f3w, podobnie jak przy rejestracji podpisu cyfrowego NemID w wydziale spraw\nobywatelskich (borgerservice). Wi\u0119cej informacji na temat wa\u017cnego dowodu to\u017csamo\u015bci znale\u017a\u0107 mo\u017cna pod adresem www.\nNemId.nu.\nW razie w\u0105tpliwo\u015bci nale\u017cy wcze\u015bniej skontaktowa\u0107 si\u0119 w z wydzia\u0142em spraw obywatelskich (borgerservice).\nFD 011_POL (09\/2014)\nOpracowanie: Du\u0144ska Agencja Digitalizacji\n\nStrona 1 z 2\n\n\fWype\u0142nia urz\u0105d gminy\nWydzia\u0142 spraw obywatelskich (borgerservice) w urz\u0119dzie gminy\n\nData przyj\u0119cia\n\nKLE 23.15.15G01 \u2022 Nr. ref. sprawy\n\nOkazano dow\u00f3d to\u017csamo\u015bci Inicja\u0142y\nSprawdzono dow\u00f3d to\u017csamo\u015bci\n\nPe\u0142nomocnictwo do przyznania dost\u0119pu do czytania Poczty cyfrowej osobie lub przedsi\u0119biorstwu\nzgodnie z du\u0144sk\u0105 Ustaw\u0105 o publicznej poczcie cyfrowej\n\nNiniejszy formularz jest t\u0142umaczeniem formularza FD 011 na j\u0119zyk polski. Wype\u0142i\u0107 i odda\u0107 w wydziale spraw obywatelskich\nnale\u017cy formularz FD 011 (borgerservice).\n\nNiniejszym udzielam nast\u0119puj\u0105cej osobie pe\u0142nomocnictwa do przyznania dost\u0119pu do czytania mojej Poczty cyfrowej\nImi\u0119 i nazwisko \u2013 Posiadacz pe\u0142nomocnictwa \/ osoba, kt\u00f3rej zostanie przyznany dost\u0119p do czytania poczty\n\nOsobisty numer identyfikacyjny \/ numer\nw Centralnym Rejestrze Przedsi\u0119biorstw\n(CPR-nummer\/CVR-nummer)\n\nO\u015bwiadczenie i podpis\nNiniejszym potwierdzam przeczytanie i zrozumienie informacji na temat Poczty cyfrowej oraz dost\u0119pu do jej czytania podanych w \u00a713 cytowanego poni\u017cej rozporz\u0105dzenia oraz opisanych na stronie 1 w wytycznych do niniejszego pe\u0142nomocnictwa. W\nszczeg\u00f3lno\u015bci zdaj\u0119 sobie spraw\u0119 z dalszych uprawnie\u0144 i zobowi\u0105za\u0144 wynikaj\u0105cych z mojej korespondencji w Poczcie\ncyfrowej, niezale\u017cnie od faktu przyznania dost\u0119pu do jej czytania innej osobie.\nImi\u0119 i nazwisko \u2013 Osoba udzielaj\u0105ca pe\u0142nomocnictwa \/ W\u0142a\u015bciciel cyfrowej skrzynki pocztowej\nData\n\nOsobisty numer identyfikacyjny\n(CPR-nummer)\n\nPodpis\n\nOsoba, kt\u00f3rej zostanie udzielony dost\u0119p do czytania poczty za pomoc\u0105 pe\u0142nomocnictwa, musi z\u0142o\u017cy\u0107 pe\u0142nomocnictwo\nosobi\u015bcie w wydziale spraw obywatelskich (borgerservice) w urz\u0119dzie gminy.\nPosiadacz pe\u0142nomocnictwa musi okaza\u0107 dow\u00f3d to\u017csamo\u015bci (zob. sekcj\u0119 \u201eWa\u017cny dow\u00f3d to\u017csamo\u015bci\u201d). Je\u015bli pe\u0142nomocnictwo\nzosta\u0142o udzielone przedsi\u0119biorstwu, to przedstawiciel przedsi\u0119biorstwa musi tak\u017ce udokumentowa\u0107 swoje powi\u0105zanie z tym\nprzedsi\u0119biorstwem.\nInformacja o tym, kto ma dost\u0119p do czytania Poczty cyfrowej, zostanie zarejestrowana w urz\u0119dzie gminy i w Poczcie cyfrowej.\nInformacja ta przekazana zostanie wy\u0142\u0105cznie tym organom pa\u0144stwowym i organizacjom, kt\u00f3re s\u0105 prawnie uprawnione do\ndost\u0119pu do niej lub kt\u00f3re realizuj\u0105 zadania w imieniu gminy lub Poczty cyfrowej. Obywatel ma prawo wiedzie\u0107, jakie informacje\nurz\u0105d gminy zarejestrowa\u0142 na jego temat. Mo\u017ce tak\u017ce \u017c\u0105da\u0107 poprawienia b\u0142\u0119dnych informacji.\n\nWyci\u0105g z rozporz\u0105dzenia o zwolnieniu os\u00f3b fizycznych z obowi\u0105zku w\u0142\u0105czenia publicznej Poczty cyfrowej i in.\nCz\u0119\u015b\u0107 5\nDost\u0119p do czytania poczty dla stron trzecich\n\u00a7 13. Osoba fizyczna, kt\u00f3ra w\u0142\u0105czy\u0142a Poczt\u0119 cyfrow\u0105, mo\u017ce\nprzez osobiste stawiennictwo w urz\u0119dzie gminy, w kt\u00f3rej jest lub\nostatnio by\u0142a zameldowana, przyzna\u0107 innej osobie fizycznej lub\nprawnej dost\u0119p do czytania korespondencji wys\u0142anej przez t\u0119 osob\u0119\nlub do tej osoby w Poczcie cyfrowej. Osoba fizyczna przyznaj\u0105ca\ndost\u0119p do czytania poczty musi okaza\u0107 dow\u00f3d to\u017csamo\u015bci zgodnie z\npkt. 9. Osoba ta musi poda\u0107 imi\u0119 i nazwisko, a tak\u017ce osobisty numer\nidentyfikacyjny (CPR-nummer) osoby fizycznej lub nazw\u0119 i numer w\nCentralnym Rejestrze Przedsi\u0119biorstw (CVR-nummer) osoby prawnej, kt\u00f3rej udzielony ma by\u0107 dost\u0119p do czytania poczty.\nStk. 2. Osoba fizyczna mo\u017ce za pomoc\u0105 pe\u0142nomocnictwa\nupowa\u017cni\u0107 inn\u0105 osob\u0119 do stawienia si\u0119 w urz\u0119dzie gminy w celu\nprzyznania dost\u0119pu do czytania poczty tej osobie lub osobie\nprawnej. Osoba stawaj\u0105ca musi z\u0142o\u017cy\u0107 pe\u0142nomocnictwo i okaza\u0107\ndow\u00f3d to\u017csamo\u015bci zgodnie z punktem 9. Je\u015bli osoba stawaj\u0105ca\nreprezentuje osob\u0119 prawn\u0105, to osoba ta musi tak\u017ce przedstawi\u0107\ndokumentacj\u0119 potwierdzaj\u0105c\u0105 jej zwi\u0105zek z t\u0105 osob\u0105 prawn\u0105.\nPe\u0142nomocnictwa nale\u017cy udziela\u0107 na wskazanym przez rad\u0119 gminy\nformularzu przyznawania dost\u0119pu do czytania poczty. Rada gminy\nmo\u017ce te\u017c zezwoli\u0107 na udzielenie pe\u0142nomocnictwa w inny spos\u00f3b, ni\u017c\nza pomoc\u0105 wskazanego o\u015bwiadczenia o pe\u0142nomocnictwie.\nStk. 3. Dost\u0119p do czytania poczty zgodnie z punktem 1 przyzna\u0107\nmo\u017cna wielu osobom fizycznym lub prawnym, jednak zarejestrowa\u0107\nmo\u017cna nie wi\u0119ksz\u0105 liczb\u0119, ni\u017c 10 dost\u0119p\u00f3w.\nStk. 4. Dost\u0119p do czytania poczty nale\u017cy zarejestrowa\u0107\nelektronicznie w rozwi\u0105zaniu pocztowym. Dost\u0119p obowi\u0105zuje do\nmomentu jego odebrania lub uniewa\u017cnienia, zgodnie z punktem 5.\nStk. 5. Osoba, kt\u00f3ra zgodnie z punktami 1 i 2 udzieli\u0142a dost\u0119pu\ndo czytania poczty innej osobie, mo\u017ce w ka\u017cdym momencie\nodebra\u0107 ten dost\u0119p poprzez osobiste stawienie si\u0119 w urz\u0119dzie\n\ngminy i okazanie karty ubezpieczenia zdrowotnego (sundhedskort) lub innego wymaganego dokumentu to\u017csamo\u015bci, lub poprzez\nzalogowanie si\u0119 do rozwi\u0105zania pocztowego za pomoc\u0105 daj\u0105cego do\nniego dost\u0119p podpisu cyfrowego i uniewa\u017cnienie tam danego dost\u0119pu do\nczytania. Uniewa\u017cni\u0107 dost\u0119p do czytania poczty mog\u0105 tak\u017ce inne\nosoby poprzez osobiste stawiennictwo, okazanie pe\u0142nomocnictwa oraz karty ubezpieczenia zdrowotnego (sundhedskort) lub\ninnego wymaganego dowodu to\u017csamo\u015bci. Uniewa\u017cnienie zostanie\nzarejestrowane elektronicznie w rozwi\u0105zaniu Poczty cyfrowej.\nStk. 6. Osoby, kt\u00f3rym za po\u015brednictwem urz\u0119du gminy przyznano\ndost\u0119p do czytania poczty zgodnie z punktami 1 i 2, mog\u0105 czyta\u0107\ncyfrow\u0105 korespondencj\u0119 i j\u0105 organizowa\u0107, tym tworzy\u0107 cyfrowe\nfoldery.\nStk. 7. Osoby, kt\u00f3rym przyznano dost\u0119p do czytania poczty, mog\u0105\nuniewa\u017cni\u0107 ten dost\u0119p.\nStk. 8. W przypadku przyznania dost\u0119pu do czytania poczty osobie\nprawnej, osoba prawna decyduje, czy dost\u0119p ten ma by\u0107 przyznany\njednej czy wszystkim osobom autoryzowanym przez t\u0119 osob\u0119 prawn\u0105\njako u\u017cytkownicy jej cyfrowej skrzynki pocztowej w Poczcie cyfrowej.\nStk. 9. W przypadku przyznawania dost\u0119pu do czytania poczty za\npo\u015brednictwem urz\u0119du gminy, zgodnie z punktami 1 i 2, osoba fizyczna\nlub jej przedstawiciel musi okaza\u0107 dow\u00f3d to\u017csamo\u015bci odpowiadaj\u0105cy dowodowi to\u017csamo\u015bci wymaganemu przy wystawianiupublicznego podpisu cyfrowego przy osobistym stawiennictwie w urz\u0119dzie\nadministracji publicznej pe\u0142ni\u0105cym w procesie wydawania publicznego\npodpisu cyfrowego rol\u0119 organu rejestruj\u0105cego.\nStk. 10. Niezale\u017cnie od przyznania przez osob\u0119 fizyczn\u0105 dost\u0119pu\ndo czytania poczty innej osobie, cyfrow\u0105 korespondencj\u0119 uwa\u017ca si\u0119\nza dor\u0119czon\u0105 do osoby, kt\u00f3ra udzieli\u0142a dost\u0119pu do czytania. Z tego\npowodu ta osoba fizyczna jest odpowiedzialna za wszelkie osoby i\nprzedsi\u0119biorstwa, kt\u00f3rym przyzna\u0142a dost\u0119p do cyfrowej skrzynki\npocztowej.\nFD 011_POL (09\/2014)\n\nOpracowanie: Du\u0144ska Agencja Digitalizacji\n\nStrona 2 z 2\n\n\f"}